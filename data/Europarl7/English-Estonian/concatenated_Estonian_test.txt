<chp>
<sp>
fraktsiooni ALDE nimel . - Hr juhataja , kui ma veebruaris viimati sellel teemal rääkisin , juhtisin voliniku tähelepanu asjaolule , et mulle ei meeldi kõik soovitused parlamendi raportis , nagu näiteks kapitali suurus , sest mulle tundus , et see muudaks iga põhikirja , mis järgib neid ettekirjutusi , suuremate ettevõtete jaoks soodsalt diskrimineerivaks .
Seetõttu tervitan asjaolu , et volinik õhutas oma kõige viimase konsulteerimise käigus VKEsid vastama .
Siiski peame kõik ennetavalt neid vastuseid otsima , rõhutades pigem väikest kui keskmist .
Kavatsen seda kindlasti teha oma piirkonnas ja mul on hea meel öelda , et Ühendkuningriigis on ka teisi organisatsioone , kes toimivad samuti , seetõttu tervitan jõupingutusi tingimuste kohandamiseks väikeettevõtete vajadustega .
Seda eriti seetõttu , et sageli puuduvad andmed just väikeste ettevõtete kohta , kusjuures samal ajal me tõdeme valmilt , et just nendel ettevõtjatel ei ole vahendeid erinevate õigusaktide ja eeskirjade nõuete täitmiseks ja seetõttu on vähemalt teoreetiliselt tegemist nendega , kellele tahame põhikirjaga kõige rohkem kasu tuua .
Minu arvates on täiskogu teinud mõned ettepanekud , mis muudaksid põhikirja nii , et see ei sobiks väga väikestele ettevõtetele , nii et probleem on olemas .
Minu sõnum on hoida see muus osas lihtne , vähemalt väikeste ettevõtete jaoks , muidu on see lihtsalt tegemata jäänud muudatusi varjav viigileht .
<sp>
( FR ) Hr juhataja , volinik , daamid ja härrad , ettevõtete konkurentsivõime ja siseturu tõhusus nõuavad ka asjakohast ja kaasaegset ettevõtete põhikirja .
Teatud edasiminek on toimunud suurte ettevõtete jaoks Euroopa osaühingu põhikirja käsitleva määruse vastuvõtmisega 8. oktoobril 2001 .
2004. aastal avas Euroopa Komisjon arutelu Euroopa äriühingu uue vormi kohta , mis on kavandatud eelkõige väikeste ja keskmise suurusega ettevõtete jaoks : Euroopa osaühing .
Seda algatust tervitati väga soojalt kõigi poolt , kes olid seda oodanud viimased 30 aastat - jah , 30 aastat .
Komisjoni poolt läbi viidud põhikirja teostatavusuuringu tulemused esitati 2005. aasta detsembris .
Need näitasid selgelt , et suurem hulk küsitletud ettevõtjatest tahtsid kõnealust põhikirja peamiselt kahel põhjusel .
Esiteks , et Euroopa põhikirja kasutuselevõtmise eeliseks on takistuste kõrvaldamine VKEde asutamise ja liikumise teelt Euroopa Liidus .
Teiseks , et see võimaldaks Euroopa märgise loomist VKEdele , eriti uutes liikmesriikides .
VKEde jaoks näib Euroopa osaühing olevat tõhus viis Euroopa turule pääsemiseks .
Selle vastuvõtmine aitaks kaudselt kaasa ka riigisisese õiguse arengule ja ühtlustamisele , mis omakorda soodustab Euroopa majanduse arengut ja integratsiooni .
Uus põhikiri vastaks ettevõtetele kättesaadavate õigusaktide lihtsustamise vajadusele ja muudaks need tõhusamaks .
See on minu veendumus , et paljud väikesed ja keskmise suurusega ettevõtted võidaksid sellise põhikirja olemasolust , mille kasutamine jääks ilmselt siiski vabatahtlikuks .
Euroopa osaühingu projektile on osutanud tugevat toetust praktiliselt kõikide liikmesriikide majandusringkonnad .
See on kindlasti nii Prantsusmaal ja Saksamaal .
Parlament on heaks kiitnud hr Lehne omaalgatusliku raporti , mille järeldusi ma pooldan , kuid käesoleval ajal ei ole edasiminekut toimunud .
Sellepärast ma toetangi küsimusi , mida hr Gargani Euroopa Komisjonile õiguskomisjoni nimel esitas .
On oluline teada , mis on peamised probleemid , mis sundisid komisjoni selles valdkonnas tehtavat tööd edasi lükkama .
<sp>
( ES ) Hr juhataja , ma jagan vaateid , mida väljendasid juhataja Gargani ja hr Lehne surve avaldamise kohta töö jätkamiseks äriühingu asukoha käsitlevate Euroopa Liidu eeskirjade ja Euroopa osaühingu põhikirja juures .
Mr McCreevy selgitas meile oma vastuses , et on teatud probleemid , et tööga on viivitatud , et ühe ettepaneku kohta on algatatud konsultatsioonid ja et teise osas ei ole arvamust ilmselt veel välja kujundatud .
Niisiis oleme vastamisi ühenduse õigusaktide vastuvõtmise ja ühenduse eeskirjade täiustamise tuttava teemaga .
Klaus-Heiner Lehne on teinud selgeks , et siin valitseb institutsioonidevahelise koostöö õhkkond : parlament ei ole ühel poolel ja komisjon teisel .
Parlament loodab , et komisjon suudab peagi esitada algatused , sest komisjoni algatusõigus on osa teiste institutsioonidega tehtava koostöö raamistikust .
Volinik McCreevy rääkis liikmesriikidega seotud raskustest , kuid käesoleva arutelu järel pole meile ikka veel selge , milles seisnevad vastuolud ja kas need tulenevad tõepoolest erasektorist või valdavalt liikmesriikidest .
Millised riigid on ühenduse seda tüüpi eeskirjade kehtestamise vastu ?
Kas räägime üksnes erasektori vastuseisust ?
Et hr McCreevyl on veel üks võimalus rääkida , loodan , et ta saab pakkuda täiendavaid selgitusi raskuste põhjuste kohta , tulenegu need siis erasektorist või liikmesriikidest .
<sp>
komisjoni liige . - Ma tahan tänada kõiki parlamendi liikmeid märkuste eest .
Kardan , et ma ei saa nõustuda hr Garganiga , kui ta väitis , et komisjon pole midagi teinud ja on parlamenti ignoreerinud .
Kui me arutasime 1. veebruaril 2007 Brüsselis parlamendi resolutsiooni , võtsin kohustuseks parlamendile üksikasjalikult vastata ja ma kavatsen kindlasti selle kohustuse täita .
Ma panin kirja ka meie 1. veebruaril toimunud arutelu käigus mitmete parlamendiliikmete küsimused , et ettevalmistavat tööd mitte eirata .
Konsultatsioon Euroopa osaühingu kohta algatati õigeaegselt juulis .
Huvirühmad on näidanud Euroopa osaühingu suhtes teatud toetust .
Kuid oleks vale eeldada , et selles küsimuses valitseb konsensus , nagu andsid mõista nii hr Titley kui ka pr Bowles .
Ennatlike järelduste tegemisega kaasneb oht , et ettepanek jääb riiulile seisma enne , kui sellega üldse tegelema hakatakse .
<sp>
Arutelu on lõppenud .
<chp>
<sp>
( PT ) Austatud juhataja , õigusaktide lihtsustamine ei tohi tuleneda tarbija õiguste vähendamise arvelt .
Me ei pea mitte ainult säilitama praegu kehtivaid õigusi , muuhulgas finantsteenustega seoses , vaid neid ka edendama juhtumite puhul , mida õigusaktid piisavalt ei hõlma , nagu telekommunikatsiooni ja energia valdkond .
Nagu meie fraktsiooni ettepanekutes rõhutati , peab mis tahes õiguslik vahend kõnealuses valdkonnas keskenduma piiratud hulga üldiste eeskirjade määratlemisele kõigis vertikaalsetes tarbijakaitset käsitlevates õigusvahendites .
See tagaks tarbijakaitse kõrge taseme , kasutades heakskiidetud minimaalse ühtlustamise meetodit kombineerituna sihtriigi põhimõtetega , et mitte ohustada kehtivaid riiklikke õigusakte .
Tarbijakaitse direktiivi jaoks oleks vastuvõetamatu pöördumine tagasi mis tahes päritolumaa põhimõtte kui põhireegli juurde , nagu seda taotleti teenuste liberaliseerimise direktiivi esialgses versioonis .
Meie põhisiht peaks olema tarbijate vabadus valida endale kõige meelepärasemad õigusaktid .
Esitatud raport sisaldab aga mitmesuguseid vasturääkivusi , mida tuleb täna hääletusel olevate muudatusettepanekute abil kõrvaldada .
Selliselt saame kaitsta olulisi põhimõtteid , tagades , et kohustuslikud , tarbija õiguste kaitset käsitlevad üldised eeskirjad austaksid kehtivaid õigusi igas riigis ning ei takistaks kõnealuste õiguste võimalikku edendamist .
Vastupidi , nad peavad olema võimelised edendama ja parandama kõiki kehtivaid õigusi .
Samuti tuleb kasutada võimalust kohaldada ebaõiglaste tingimuste eeskirju kõigile läbirääkimiste aluseks olevatele lepingutele , mis sisaldavad ebaõiglaseid tingimusi , isegi kui need on olnud üksikud lepingud .
Tootja otsest vastutust käsitlevad eeskirjad tuleb säilitada nende juhtumite puhul , kus lepingud ei taga tarbijate kaitset .
See on meie taotluse eesmärk .
Kui me seda ei saavuta , nagu juba öeldud , hääletame me raporti vastu .
<sp>
Austatud juhataja , tervitan proua Patrie ja oma parlamendikomisjoni kolleegide tehtud tööd äärmiselt tasakaaluka ja arusaadava raporti koostamisel komisjonile .
Olen kindel , et see aitab proua Kuneval minna edasi nii kiiresti kui võimalik niinimetatud horisontaalse direktiivi esimese etapi ettepanekutega .
Soovin tänada eelkõige proua Patried tema panuse eest sellesse .
Olen töötanud temaga koos siseturu- ja tarbijakaitsekomisjonis tarbijakaitset käsitlevate küsimustega palju aastaid .
Ta on äärmiselt asjatundlik , mida on minu arvates ka siinkohal näha .
Mul on kahju , et me teda ennast nii palju ei näe , kuid kõnealune raport näitab tema pühendumist valdkonnale .
Samuti soovin tänada volinikku tarbijakaitse tõhusa edendamise ning sellele antud profiili eest .
Proua McCarthy viitas konkreetselt tooteid ja mänguasju käsitlevatele küsimustele .
Need ei ole küll osa tänasest arutelust , kuid meil on võimalus arutada neid volinikuga komisjoni järgmise nädala koosolekul .
Soovin rääkida veidi tööst , millega me kõik hiljuti seotud olime , mida seni pole mainitud ja milleks on ebaausate kaubandustavade direktiiv .
See oli tarbijakaitset käsitlevates õigusaktides pöördepunkt , sest esimest korda töötati välja ühtlustatud , kogu Euroopa Liidus kehtivad eeskirjad ebaausate kaubandustavade kohta .
Paljudes riikides ei olnud ebaausate tavade käsitlemise valdkonda õigusaktides üldse kehtestatud .
Paljud kolleegid on viidanud vastavuse küsimusele , ning ärgem unustagem , et see on alus , mida paljud liikmesriigid veel üle võtavad , muuhulgas ka Ühendkuningriik .
Seega peame jätkuvalt survet avaldama kõnealuses küsimuses ja ka rohelise raamatu järelmeetmete küsimuses .
Soovin rõhutada asjaolu , et volinik saab parlamendilt selge sihi , mida ma loodan , et ta tänaselt hääletuselt saab , minna edasi horisontaalse direktiiviga - meil on selles kindel ühine seisukoht .
Ilmselgelt on teisi valdkondi , mille üle me soovime arutada , eelkõige eri standardite kooskõlastamisega seonduvate kulutuste küsimust eri turgudel .
Ärgem unustagem , et ühest küljest soovime tagada tarbija usaldust , nagu volinik oma kõnes rõhutas , ja et tarbijad tunneksid , et neil on kõikehõlmavad , praktikas kasutatavad õigused .
Samal ajal aga soovime edendada innovatiivsust , et uued ettevõtjad tuleksid oma toodetega turule ega heituks õiguslikust korrast , millega nad vastamisi seisavad .
Pean ütlema mõningate teistes valdkondades käsitletud küsimuste kohta - ja ma olen sellega seoses voliniku poole juba pöördunud - , nagu näiteks Rooma I määruse reformimise kohta , et VKEd on äärmiselt mures 27 eri õigussüsteemi väga rangete nõuetele vastavusse viimise võimalike kulutuste pärast .
Kui tagame tarbijakaitse kõrge taseme , kuid ei soodusta ettevõtete sisenemist kõnealustele turgudele , siis ei tegutse me tarbija huvides .
See on tasakaal , mida püüame saavutada .
Mul on väga hea meel , et volinik rõhutas , et vastastikkune tunnustamine on selle küsimuse oluline osa .
Ebaausate kaubandustavade küsimuses arutasime siseturu klausli teemal ning see võeti hääletusel vastu .
Oleme olnud äärmiselt järjekindlad .
See on osa taotletavast tasakaalust ning olen kindel , et suudame eesmärgi saavutada .
<sp>
( DA ) Austatud juhataja , soovin avaldada südamlikku tänu proua Patriele tema raske töö eest ning palju tänu komisjonile .
Roheline raamat on väga hea tarbijaõigustiku probleemide kindlaksmääramise ja lahenduste leidmise vahend .
Üks proua Patrie pakutud lahendusi on kombineeritud lähenemisviis tarbijaõigustikule , hõlmates täielikku ühtlustamist valdkonnaülestes määratlustes ja minimaalset ühtlustamist sektori tasandil .
Mõistan kõnealust lähenemisviisi ja ka toetan seda .
Arvan aga , et peame tagama ka , et tarbijaõigustiku ühtlustamise tagajärjel ei väheneks mingil juhul paljude mis tahes tarbijate kaitse tase .
Kui arutasime kõnealust küsimust siseturu- ja tarbijakaitsekomisjonis , esitasin ettepaneku tarbijakaitse garantii teema kohta .
Kahjuks aga ettepanekut komisjoni hääletusel vastu ei võetud , kuid nüüd on Euroopa Parlamendi sotsialistide fraktsioon selle ettepaneku taas esitanud , nii et saame selle üle hääletada siin täiskogul .
Kõnealuse ettepaneku peamine mõte on tagada Euroopa tarbijale kindlustunne või garantii , et juba saavutatud õigusi ei ohustata isegi täieliku õigusliku ühtlustamise korral .
Arvan , et see on äärmiselt oluline tarbija usalduse loomisel ELi vastu ning aitamaks mõista , miks me koostame ühiseid ELi eeskirju .
Õigupoolest vajame ühiseid eeskirju paljudes valdkondades , muuhulgas selleks , et pidada sammu näiteks Interneti-kaubanduse kasvu ja arenguga .
Tegelikult on osade liikmesriikide avalikkus ise käsitlenud põhjalikult küsimust , et nende riigis on tarbijakaitse tase kõrgeim võimalikust .
Taani on üks selliseid riike ja seega mõistetakse seal hästi ELi tarbijaõiguse meetmeid .
Avalikkus ilmselgelt kardab standardite taseme madalamaks muutumist .
Olen täiesti veendunud , et tarbijakaitse garantii , s.o garantii , et keegi ei ole tulevikus vähem soodsas positsioonis kui tänapäeval , kehtestamine võimaldab meil tõepoolest vähendada neid kartusi ja ka edendada mõistmist , et ühenduse õigusaktide vastuvõtmine on mõttekas .
See toimub aga vaid kõrgeimal , mitte madalaimal tasemel .
Kokkuvõtteks palun tungivalt kõigil hääletada meie ettepaneku nr 4 poolt täna toimuva hääletamise ajal .
<sp>
( FI ) Austatud juhataja , Eurobaromeetri küsitluse kohaselt on pooled ELi kodanikest ettevaatlikumad piiriüleste ostude kui koduriigis tehtavate ostude sooritamisel .
Rohkem kui 70 % arvab , et seonduvaid probleeme , nagu kaebusi on piiriüleste ostude korral raske lahendada .
Selge enamik tarbijaist on ebakindlad oma positsiooni suhtes kaubanduse valdkonnas .
Selle tagajärjel uuel tasandil kauplemist ei toimu ning majandus ja tarbijate heaolu , mis sellel tuginevad , ei edene nii kiiresti kui võiksid .
Komisjon ütleb , et olukord oleks ideaalne , kui ELi tarbijatel oleks ühesugused põhiõigused , ükskõik kus nad liidus parasjagu viibivad ja kus nad oma ostud sooritavad .
Need on ilusad unistused , kuid praegu on meil vaja mõtestatud tegutsemist .
Suhtumine muutub aeglaselt ja vaid siis , kui tegelik olukord paraneb .
Praegu on aga tegelikkus karm ja näiteks paljudes kaupluseketi kaupluste puhul saab rikkega tooteid tagastada vaid kauplusse , kus ost on sooritatud , isegi kui kaupluseketil on kauplused samas kohas või riigis , kus tarbija elab .
Tarbija peab olema kuningas .
Tarbijaõigus peab tegelikult tarbijat kaitsma .
Seega peab õigusaktid viima kooskõlla tänapäeva tingimustega , neid peab ühtlustama ja osaliselt laiendama .
See on kummaline , et ELi seadused ei laiene tegelikult automaatselt online-oksjonitele .
Riikliku tasandi tarbijakaitse ei tohi väheneda ELi õigusaktide tõttu .
Lõpuks tuleb tähelepanu pöörata teabe kvaliteedi ja tarbijahariduse parandamisele .
Ettevõtjatel on tänapäeval märkimisväärselt rohkem võimalusi teha lobby-tööd oma õiguste kehtestamisel ning nad saavad olla oma õigustest ja kohustustest , aga ka tarbija õigustest ja kohustustest teadlikumad .
Tarbija ja tema usalduseta ei toimu niikuinii mingit kauplemist .
<sp>
( DE ) Austatud juhataja , daamid ja härrad , ka mina soovin avaldada siirast tänu proua Patriele ja eelkõige meie variraportöörile Kurt Lechnerile , kelle panuse arutelusse ma täiel määral heaks kiidan .
Ma arvan , volinik , et otsustusprotsess ja rohelise raamatu esitamine on väga head näited parlamendi ja komisjoni vahelisest tõhusast koostööst , rõhutades , et vajame sellist koostööd ka teistes valdkondades .
Siinjuures , selle suhteliselt tehnilise raporti puhul , on tegemist Euroopa tarbijat käsitlevate õigusaktide ja Euroopa siseturgu käsitlevate õigusaktide vahelise ühendusega , sest ühest küljest töötatakse välja ühtset tugiraamistikku , kus seni ei ole ikka piisavalt eelnõusid saadaval .
Tõstatatud on küsimused Rooma I määruse , õiguskomisjoni määruse ja Euroopa tarbijaõigustiku kohta .
Arvan , et neid meetmeid tuleb alati vaadata üksteisega seoses , nii et lõpptulemusena on meil sidus ja ühtne õigusakt , mis , nagu teised kõnelejad on juba öelnud , on tarbijale läbipaistev .
Kuid läbipaistvus tarbija jaoks ei tähenda ilmtingimata , nagu härra Lechner juba tõdes , et peaksime kõik liikmesriikide kõrged standardid segama kokku mingisuguseks Euroopa kogumiks , selle asemel peaksime Euroopa tasandil kaaluma , millist eesmärgipärast strateegiat tuleb kasutada tagamaks Euroopa tarbijale arusaadav ja sidus Euroopa tarbijat käsitlev õigusakt .
Ettepanek sinise lipu süsteemi kehtestamise kohta Euroopa tarbijale või ostjale võib olla mõttekas , kuid arvan , et siseturu eesmärgil on veel olulisem ja parem , kui suudame juhendada liikmesriike riiklike õigusaktide ühtse suuna alusel .
Nüüd jõuan minimaalse ja maksimaalse ühtlustamise küsimuseni .
Ma arvan , nagu mõned kolleegid meie fraktsioonist on öelnud , et peame oma argumentidega olema ettevaatlikumad .
Siseturu aluseks on asjaolu , et tarbija võib toetuda sellele , mida nad tajuvad kehtivate õigusnormidena .
Loomulikult on see vaid siis hea , kui neid õigusnorme kõikjal kohaldatakse .
Seega tervitan proua Gebhardti öeldud asjaolu , et vajame näiteks terminoloogia ühtlustatud määratlusi paljudes valdkondades .
Samas usun ka , et peame järgmiste punktide juurde liikuma ettevaatlikult ning et peame tegema liikmesriikidele selgeks , et kui soovime ühtset siseturgu ja ühtlustatud , tarbijakaitset käsitlevaid sätteid , siis see ei toimi , kui järgime põhimõtet , et igaüks võib veidi midagi lisada , kuna see ajab kindlasti tarbija segadusse .
See on põhimõte , mida taotleme ka pärastisel hääletamisel .
Volinik , kogutud andmeid juba nimetati .
Me oleme nõus , et teie tegevus on tarbijale kasulik , käsitledes muuhulgas ühishagi küsimust .
Samas tuleb ka kindlaks teha , et Euroopas ei soovi me kindlasti kohaldada USA tingimusi , seega ootame huviga , missuguseid üksikasju te meile selle kohta esitate , mõningatest üldisematest tingimustest on siinjuures juba räägitud .
Soovime saada kinnitust , et USA tingimusi Euroopas kindlasti ei kohaldata .
Ühishagid , siinkohal esitab ka fraktsioon PPE-DE ise mõned ettepanekud , ning standardkohtuasjad on täielikult tarbija huvides ning need on midagi , mida me ka toetaksime .
<chp>
<sp>
( RO ) Austatud juhataja , volinik , Euroopa Liit ei saa tugineda vaid majanduslikele kriteeriumidele .
Euroopa peaks rajanema kodanike sotsiaalkaval .
Me nimetame sageli telefoni- , transpordi- , finants- , meditsiini- ja haridusteenuseid .
Meil tuleb määratleda avalike teenuste kvaliteedikriteeriumid .
Me ei saa arendada Euroopa majandust , kui ühistransporti kahe linna vahel ei ole , kuna see ei ole tasuv .
Uus määrus rändluse kohta on edusamm .
Tarbijakaitse tähendab ka seda , et iga ELi kodanikule või perele on tagatud igapäevased vajalikud elatusvahendid .
Kuidas saame kaitsta pensionäre , kuidas saame kaitsta erivajadustega inimesi või haavatavaid inimesi siseturul , kui see tugineb vaid majanduslikele kriteeriumidele ?
Hoolimata kehtivatest õigusaktidest ei tea ELi kodanikud kui tarbijad , kuidas kaitsta oma õigusi , ja seega ei saa ka seda teha .
Reisijad ei tea , et neil on õigus küsida rahalist hüvitist lendude hilinemisel või ärajäämisel , ja seega nad seda ka ei tee .
Ma loodan , et kõnealused hüvitamisskeemid kehtestatakse ka teistele transpordivahenditele .
Ma tervitan samuti raportööri taotlust koostada must nimekiri keelatud klauslitest ning hall nimekiri võimalikest keelatud klauslitest , mis võivad esineda lepingute sõlmimisel .
Samuti on kodanike kui tarbijate parem informeerimine kohustuslik .
Kuidas me kaitseme investeerimisfondis osalejat aktsionäride otsuse eest investeerida sellist liiki ärisse , millega osaleja nõus ei ole ?
Kuna enamik eurooplastest tarbib infoühiskonna tooteid , kutsun komisjoni üles koostama strateegia ja tegevuskava niipea kui võimalik , et tagada infoühiskonna konkreetsete süsteemide ja teenuste turvalisus .
Ma õnnitlen raportööri .
<sp>
komisjoni liige . - Austatud juhataja , ma püüan esitada oma kõne parimal võimalikul viisil , et käsitleda kõiki olulisi küsimusi ning olen väga tänulik teie väärtusliku panuse eest kõnealusesse arutellu .
Mul on ka hea meel , et paljud Euroopa kodanikud kuulavad seda meie igapäevaelu jaoks olulist teemat - niinimetatud rohelist raamatut , mis kõlab võib-olla veidi kaugena .
Kui te aga mõistate , et meid ümbritsevad tarbijalepingud , alates varasest hommikust , kui me ostame tassi kohvi , ka see on juba tarbijaleping , siis tee näete , kui oluline on tänase arutelu teema Euroopa Liidu kodanikekeskses tegevuskavas .
Mul on heameel , et te näete vaeva muutmaks keelekasutust kodanikele tõepoolest arusaadavaks ja kodanikulähedaseks .
Lubage mul alustada mõne tähelepanekuga üldiste käsitletud küsimuste kohta .
Esiteks , läbivaatamise kohaldamisala : ma nõustun õigustiku ulatuslikuma läbivaatamise suhtes , kuid me juba rääkisime , et komisjon leppis kokku , et läbivaatamine peab piirduma rohelises raamatus käsitletud kaheksa direktiiviga .
Seega mis tahes õiguslike järelmeetmete puhul oleks vaja selgitada nende seost ühenduse õigusaktidega .
Komisjon kaalub vajadust raporti järele e-kaubanduse direktiivi kohta ja selle ajastamist .
Olen täiesti nõus , et kui räägime Euroopa tarbijatele mõeldud vahenditest , siis on oluline käsitleda seda küsimust , kuid see ei kuulu tõepoolest kõnealuse läbivaatamise alla .
Tavaliselt olen poliitiku ja tarbijakaitse volinikuna väga innukas sellistest küsimustes , kuid ma ei arva , et saame praegu lisada e-kaubanduse direktiivi kõnealusesse läbivaatamisse .
Paljud tarbijakaitsedirektiivid , nagu direktiiv 97 / 7 / EÜ tarbijate kaitse kohta kauglepingute sõlmimise korral , kehtivad ka elektroonilise sidevahendi abil sõlmitud tarbijalepingute kohta ning tegelikult sätestab e-kaubanduse direktiiv selgelt , et see ei tohi kahjustada ühenduse õigusaktides , muuhulgas tarbijaõigustikus sätestatud tarbijate huvide kaitse taset
Seega saab e-kaubanduse direktiivi läbi vaadata tarbijaõigustiku läbivaatamisest eraldi ning kinnitan teile , et käsitleme kaasvoliniku McCreevyga , kelle vastutusalas on e-kaubanduse direktiiv , kõnealust teemat väga hoolikalt .
Usun samuti , et oleme saavutanud ühise arusaama komisjonis , et tarbija mõõdet tuleb käsitleda paljudes teistes valdkondades , mitte ainult tarbijakitse voliniku haldusalas .
Seega osalen käesoleva kuu lõpus valmiva kolmanda energiapaketi väljatöötamises , samuti osalen siseturu läbivaatamises ning volinik McCreevy ja mina oleme finantsteenuste läbivaatamise kaasautorid .
Pööran tarbijamõõtmele kui olulisele tegurile pidevalt tähelepanu .
Me näeme ka infoühiskonna ja meedia peadirektoraadi töös edusamme tarbijate suurenenud usalduse suhtes rändluse vastu ning see on alles algus .
Paljud teist on viidanud tarbijate kaitse tasemele .
Lubage meelde tuletada , et komisjoni toonitatud ettepanekud täieliku ühtlustamise kohta tuginevad tarbijate kaitse kõrgele tasemele .
Seega on võistlus kõige madalama taseme pärast välistatud .
Samas ei ole ette nähtud , et sellised ettepanekud tugineksid tarbijate kaitse kõrgeimale tasemele , mille on saavutanud mõned siseriiklikud õigusaktid .
Ma nõustun proua Wallisega , et meil peaks olema kättesaadav ja mõistetav eeskirjade kogum , mis tähendab , et selgitame välja , kuidas kõiki neid eeskirju saaks rakendada kõigis 27 liikmesriigis .
Kõnealune küsimus ei kätke endas kindlasti võistlust kõige madalama taseme pärast .
Austades neid liikmesriike , mis kasutavad parimaid tavasid , siis uskuge mind , ei ole olemas ideaalset riiki tarbijakaitse valdkonnas .
Külastasin pooli liikmesriike .
Kogusin andmeid kõige edukamate riikide kohta ja ka nende kohta , kellel ei ole õnnestunud siseriiklikesse õigusaktidesse üle võtta direktiivi ebaõiglaste kaubandustavade kohta .
Ma näitan teile ebaausate kaubandustavade direktiivi rakendamise tulemustabelit , ja te üllatute , nähes , et isegi tarbijakaitse meistritel ei ole kõnealuse direktiivi ülevõtmine õnnestunud .
Käsitledes ühtset tugiraamistikku , siis , nagu proua Wallis teab , on see projekt mulle südamelähedane , ning komisjon nõustub Euroopa Parlamendiga , et vaja on tagada sidusus ühtse tugiraamistiku ettevalmistamise ja tarbijaõigustiku läbivaatamise vahel .
Nagu Euroopa Parlament õigustatult märgib , on oluline , et ühtse tugiraamistiku väljatöötamine , mis on pikemaajaline projekt , ei põhjustaks õigustiku läbivaatamises viivitusi .
Ootan huviga tööd kõnealuse küsimuse teemal , et saada rohkem andmeid kogemuste kohta , seminar seminari järel , kuid usun , et roheline raamat on proovikivi .
Kui saavutame rohelise raamatu kaudu sihipärase täieliku ühtlustamise , siis see näitab , et saame tulevikus töötada heal ühtsel lepingulisel alusel .
Ma tõepoolest usun selle projekti tulevikku .
Käsitledes vajadust tagada tarbijakaitse-eeskirjade tõhus avaldamine ja tarbijate piisav teavitamine , punktid 42 , 43 ja 47 , siis komisjon rõhutab , et tulemused viimaste algatuste kohta kõnealuses valdkonnas selguvad lähitulevikus .
Soovin pöörata tähelepanu punktile 6 : tulevikus vastuvõetavat vahendit tuleb hinnata tõhususe seisukohast .
See on oluline parema õigusloome eesmärgil , sest kui kõige paremini väljatöötatud õigusakt jääb paberile , siis tarbijad pettuvad , kuna see on vaid paber , ning me tekitame veel küünilisemat suhtumist komisjoni ja parlamendi jõupingutuste suhtes , seega on jõustamise ja rakendamise tulemustabelid väga olulised .
Komisjon on kindel , et mis tahes tulevastele ettepanekutele , mis järgnevad rohelise raamatu arutelule , eelneb põhjalik mõju hindamine kooskõlas kehtivate sisemiste suunistega , mis on osa parema õigusloome protsessist .
Soovin käsitleda veidi ka kollektiivkaebusi , mis on väga oluline küsimus .
Ma ei tea , milliseid sõnu peaksin kasutama , et kinnitada neile , kes ikka kahtlevad , et see ei ole Ameerika-tüüpi ühishagi .
Ma ei tea , millest said alguse sellised väited , et püüame kehtestada Ameerika ühishagi meetmeid , võib-olla peaksin rääkima ametist lähtuvalt ja andma pühaliku tõotuse .
Ei , see ei ole Ameerika ühishagi .
See on meie püüdlus reageerida Euroopa kodanike vajadustele .
Novembris Portugali eesistumise ajal toimub väga huvitav konverents ühishagide teemal ja palun , kui te soovite kaasa aidata meie tulevastele püüdlustele , ärgem kasutagem terminit ühishagi .
Me räägime kollektiivkaebustest .
Pealegi , 14 liikmesriigis on olemas kollektiivkaebus , esindushagi ning grupihagi , nagu näiteks Prantsusmaal .
Õnneks , saavad ettevõtjad järjest enam teadlikuks kollektiivkaebustest .
Mul oli hiljuti huvitav kohtumine Mouvement des Entreprises de France ' iga .
Mind kutsuti sinna suurele konverentsile ning me hakkame jõudma sarnastele arusaamadele , seega usun , et kui teeme oma tööd korralikult , tehes selgeks väga avatud ja kindlal viisil , millele kollektiivkaebused on suunatud , jõuame lõpuks ühise lahenduseni .
Mina isiklikult usun sellesse .
Finantsvõime ja -teenused - väga hea ja asjakohane küsimus .
Komisjon pidas hiljuti konverentsi finantsvõime küsimuses , et tekitada ideid selle kohta , mida komisjon võiks saavutada kõnealuses valdkonnas .
Komisjon esitab selle teema kohta teatise veidi hiljem sellel aastal , selles esitatakse meie seisukohad ja teavitatakse algatustest julgustamaks ja edendamaks finantsteenuste osutamist liikmesriikides .
Lubage mul taas meenutada , et ma kaasan oma jõupingutused volinik McCreevy aruandesse finantsteenuste kohta ning pööran suurt tähelepanu tarbijakaitsele ja kodanike turule .
Nüüd aga rohelises raamatus tõstatatud konkreetsete küsimuste juurde .
Ma soovin viidata mõnele neist .
Digitaalsed kaubad ja teenused ning tarkvara : volinik nõustub , et kõnealune küsimus vajab edasist käsitlemist .
Nagu teate , toetasime proua Roithová raportit .
Ma arvan , et see on üks võimalikke viise astuda olulisi samme , et tõsta teadlikkust , kuid komisjon käivitab info kogumise protsessi , et teha kindlaks , kas tarbijad kannatavad selle tõttu , et digitaalsete kaupade ja teenuste ning tarkvara valdkonda ei ole hõlmatud .
Kõnealune protsess on eraldiseisev üldistest rohelise raamatu järelmeetmetest .
Käsitledes küsimust õiguslike garantiide ajapiirangu pikendamise kohta , siis mõned teist tõid esile , kui oluline on vastutus ja garantii kui protsess tarbijakaitses .
Komisjon on seisukohal , et see vajab edasist käsitlemist , kuid võtab teadmiseks , et paljud sõnavõtjad arutelus teotavad seda küsimust .
Komisjon nõustub ka soovitusega säilitada kehtivad eeskirjad tõendamiskohustuse ja mittevastavuse kohta .
Komisjon võtab teadmiseks Euroopa Parlamendi vastuseisu otsese tootjavastutuse kehtestamise suhtes .
Kõnealune küsimus vajab edasist käsitlemist , pidades silmas sidusrühmade erinevaid seisukohti .
Ma käsitlen nüüd kollektiivkaebusi .
Kõnealuse küsimuse on tõstatanud proua Patrie oma raportis ja ka proua Wallis .
Ma nõustun proua Wallisega vajaduses tagada sidusus ühtse tugiraamistiku väljatöötamise ja tarbijaõigustiku läbivaatamise vahel , kusjuures viimane toimub samas tempos .
Te võite toetuda minu kinnitusele , proua Wallis , et ma ei jäta kasutamata võimalust rääkida ühtse tugiraamistiku olulisusest tulevikus .
Härra Lechner rääkis varmalt ka sidususe olulisusest .
Kindlasti on see üks minu ülesannetest tagada tarbijaõigustiku sidusus .
Käsitledes proua Kallenbachi tähelepanekuid mänguasjade kohta , siis loodan , et kui ma ei eksi , siis 12. septembril siseturu- ja tarbijakaitsekomisjoni järgmisel koosolekul on mul võimalus rääkida pikemalt komisjoni võetud meetmetest .
Arvan , et meil on juba konkreetseid küsimusi , mida arutada .
Ma käisin Hiinas , see probleem ei üllatanud meid .
Meil on meie kiirhoiatussüsteem RAPEX , mis on suurepärane näide liidu ühtsusest , et teavitada kõiki 27 liikmesriiki kiiresti meie turul leiduvatest ohtlikest toodetest .
See toimib hästi .
Ma avaldasin Hiinas meie seisukoha üsna kategooriliselt - kohe pärast visiiti võeti ära kahe Hiina mänguasjatootja litsentsid .
Eile rääkisin ma pikalt telefonis härra Eckertiga , kes on firma Mattel peadirektor .
Ma arvan , et mänguasjade küsimust ja Hiinat võib kasutada näitena , selgitades , miks on täielik sihipärane ühtlustamine nii oluline .
Kuid sellest ei piisa , kui tarbijad on ühes riigis hästi kaitstud .
Me ei saa elada eraldatud saartel ning see ei ole kindlasti siseturg ja see ei ole kindlasti ühinenud Euroopa Liit .
Uskuge mind , väga raske on isegi suurimal riigil liidus veenda Hiinat tegutsema .
Kui me soovime teha kõvemat häält läbirääkimistes Hiinaga , peame oleme täiesti ühtsed mõistetavate eeskirjade , mitte 27 eri turuga ning sama kehtib ka jõustamise kohta .
Tarbijaõigustik ei ole ainus vahend .
Peame vaatama seda laiemas perspektiivis .
Õigustik on vaieldamatult väga oluline , see on meie alus .
Samas on meil ka tarbijastrateegia aastateks 2007-2013 ja me teeme suuri jõupingutusi , tagamaks , et rakendamispõhimõtteid järgitakse piisavalt igal pool .
Meil on meie tarbijakaitse koostöö määrus ning septembri lõpus kutsusin kõiki tarbijakaitseameteid arutama mõningate küsimuste ja Hiinast mänguasjavabrikutest pärit ohtlike kaupade üle .
Ma tulen taas siia ja räägin teile tulemustest .
Ka Euroopa tarbijakeskuste võrgustikud on väga suureks abiks ja täienduseks meie poolt saavutatud rakendamist ootavatele tõhusatele õiguslikele alustele .
Nüüd käsitlen ma European City Guide ' i küsimust .
Jah , ma saan palju kirju selle küsimuse kohta .
Kahjuks ei saa ma oma tarbijakaitse voliniku eelisõigustega palju ära teha .
Ma avan oma blogi , hoiatan kodanikke mitte kasutama selliseid eeskirju eiravaid ettevõtjaid ning kutsun üles olema teadlikud European City Guide ' i eeskirjade eiramisest , kuid selle küsimusega peab tegelema liikmesriik , et tagada võimalikku kaitset .
Järgmistel kuudel on peamine jõupingutus suunatud jõustamisele .
Kirjutasin isiklikult kõigile oma kolleegidele liikmesriikide valitsustes , teavitamaks neid , et kahjuks ei edene ebaausate kaubandustavade direktiivi ülevõtmine siseriiklikesse õigusaktidesse vajalikul määral .
Kakskümmend seitse minu kolleegi said isikliku kirja , teavitamaks neid , et asjad ei edene .
Kui meil ei õnnestu õigustiku ülevõtmine , siis on see tuleviku jaoks väga ebakindel alus .
Rooma I määrust käsitlesid proua Wallis ja härra Lechner .
Võin teile siinjuures kinnitada , et ma ei näe mingit ebajärjepidevust esitatud määruse Rooma I ja õigusakti vahel , mis ühtlustaks täielikult mõningaid tarbijakaitse aspekte või kehtestaks vastastikkuse tunnustamise klausli teistes aspektides .
Kuid ma olen teie päralt , et jätkata kõnealuse küsimuse arutamist .
Ma tean , kui tundlik see on meie järjepidevate jõupingutuste seisukohast muuta liidu õiguslik alus sidusaks .
Soovin veel kord teid kõiki tänada .
Ma arvan , proua Patrie , et te saite palju tunnustust oma raske töö eest .
Lubage mul lõpetada teid tänades ning öeldes , et ootan meie koostöö jätkumist sellel väga olulisel teemal .
Ning lõpuks tänan teid , Euroopa kodanikud seda arutelu jälgimast .
<sp>
Arutelu on lõppenud .
Hääletamine toimub keskpäeval .
Kirjalikud avaldused ( artikkel 142 )
<sp>
kirjalikult . - ( RO ) Tarbijaõigustikku on rikastatud aasta-aastalt sätetega , mis aitavad muutuda Euroopa siseturul tegelikkuseks .
Hiljutiste õigusaktide seas näitab rändluse direktiiv , et üks märkimisväärsemaid liikumisvabaduse , Euroopa kodanike poolt tajutud tõkkeid , on kõrvaldatud .
Sõiduautode maksustamist käsitlev direktiiv järgib sama joont .
Kahjuks on nõukogu otsus 2005. aastast seni tegemata , kuigi nii parlament kui ka Euroopa Majandus- ja Sotsiaalkomitee andsid oma pooldava arvamuse juba eelmisel sügisel .
See on äärmiselt vajalik tekst , kuna praegu kehtestavad 16 liikmesriiki makse 16 eri tasemel ning see kujutab endast tõket sõiduauto ostmisel teisest ELi liikmesriigist .
Enamikul juhtudel maksavad kodanikud , kes kolivad ühest liikmesriigist teise ja registreerivad ennast automaksu maksjana , topelt .
Euroopa Parlament ja komisjon peavad tegema jõupingutusi , et liikmesriikide rahandusministrid võtaksid kõnealuse direktiivi nõukogus vastu .
Euroopa Liidu kodakondsus kui nähtus on järjepidev vaid siis , kui Euroopa Liit ja liikmesriigid viivad ellu kõik asutamislepingus määratletud õigused .
( Istung peatati kell 11.55 seoses hääletusega ja jätkus kell 12.00 )
<chp>
<sp>
fraktsiooni GUE / NGL nimel . - ( NL ) Härra juhataja , kolm kolmandal lugemisel kolmanda raudteepaketina jälle esitatud raportit on mures mitmete väga erinevate küsimuste pärast .
Kõige pakilisem neist küsimustest on vajadus , et vedurijuhid saaksid riigipiiride ületamisel jääda pigem juhtimisseadmete taha ega peaks juhtimist üle andma oma välismaalastest kolleegidele .
Rongipersonali vaatenurgast oli kõikides kolmes versioonis ruumi parandusteks .
Kuid minu fraktsioon on õnnelik raportööri härra Savary ' saavutatud kompromissidega ning me toetame hääletusel kolmandat versiooni .
Reisijate õiguste osas rahvusvahelises raudteetranspordis oleme lasknud käest võimaluse .
Üheks valdkonnaks , kus Euroopa Liit saab teha midagi kasulikku , on rahvusvahelistele rongireisijatele maksimaalsete kaitsemeetmete pakkumine konkurentsi negatiivsete mõjude , raudtee-ettevõtjate ebavajaliku killustatuse ja riikliku lühinägelikkuse vastu .
Euroopa Komisjon esitas hea ettepaneku osutada head pikamaa teenust , nagu varem seoses piletite müügi ja teabega .
Konkurentsi ja kulude kokkuhoiu tõttu on see teenus järjest enam piiratud konkreetsete liikmesriikide ja nende lähinaabritega .
Vaid Saksamaal on hea süsteem ning kõik teised raudtee-ettevõtjad võiksid nende eeskuju järgida .
Härra Sterckxi õhutusel on enamus täiskogust nähtavalt asetanud rõhu mujale .
Palju enam tähelepanu pööratakse nüüd hüvitisele hilinemiste korral siseriikliku raudteeteenuse puhul ning palju vähem rahvusvaheliste teenuste halvenemisele .
Vastuseks reisijatele , kes kaebavad , et nad raiskavad asjatult aega , sest nad peavad ostma pärast piiri ületamist uue pileti , ütleb komisjon , et ta esitas hea ettepaneku , kuid Euroopa Parlament blokeeris selle .
Kuna praegu puudub parem alternatiiv ja kuna me kiidame heaks nende ettepanekute teised osad , hääletame selle lõpptulemuse poolt .
Jätkame paranduste nõudmist , mis moodustasid esialgse ettepaneku tuumiku ja mis kahjuks praegu on puudu .
Minu fraktsiooni jaoks jääb kolmas osa kõige enam vaidlusi tekitavaks .
Mitte ainult praegu , vaid ka kahe varasema raudteepaketi puhul kaitses härra Jarzembowski suuremat konkurentsi ja turujõudude toimimist .
See algab rahvusvahelise kaubatranspordiga , kuid hõlmab lõpuks kogu raudteeliiklust , sealhulgas siseriiklikku reisijatevedu .
See tähendab , et maanteel ja õhus toimuva kaubaveo puhul kehtivad halvemad töötingimused saavad tavapäraseks ka raudteetranspordi puhul .
Minu fraktsioon leiab , et see oleks pidanud olema vastupidi , viies paremate kaitsemeetmete ja regulatsioonini maantee- ja õhutranspordis .
Me ei nõustu , et rahvusvahelise kaubaveo või isegi reisijateveoga seotud probleemidele on konkurents parem lahendus kui hea koostöö riiklike raudtee-ettevõtjate vahel .
Ning me ei hääleta nende ettepanekute poolt kolmandal lugemisel .
<sp>
fraktsiooni IND / DEM nimel . - ( EN ) Härra juhataja , raudteede ühtlustamine 27 riigis ei ole Ühendkuningriigile väga atraktiivne .
Konkurents võib kaubandusele hea olla , kuid meid võite sellest välja jätta , sest me saame majandusega hakkama oma enda teenustega .
Kui standardimise protsess hõlmab ilmtingimata rööpalaiuse või platvormide laiuse muutmist või elektriliinide pinge muutmist , nagu mõnedes ELi osades , siis edu teile kõigile , kuid meid jätke sellest kõrvale .
Siit sellises suurusjärgus väljastatud raudteealaste õigusaktide korral oleme üllatunud , kui leitakse eraõiguslik ettevõte , kes suudab hüpata läbi kõigi nende rõngaste ja veel majandusliku kuluga .
Meil on mandriga vaid üks raudteeühendus ning see läbib väga kasulikku tunnelit .
Pidades meeles , et meid kõiki raudteestatakse nende direktiividega ühe ainsa tunneli tõttu , võib mõni öelda , et La Manche ' i väina tunneli võib keskelt betoneerida ning britid ja prantslased võivad siis oma vastavat poolt kasutada tuumajäätmete turvaliseks hoiustamiseks .
See kõrvaldaks kalli vajaduse ühtlustada raudteeühendus Ühendkuningriigiga , sest ühtegi raudteeühendust poleks .
Palun püüdke kontrollida lõputut direktiivide tulva sellest kohast .
Või teisiti öeldes , raudteed jooksevad liipritel ; küll on kahju , et see koht siin ei jookse sarnastel liinidel .
<sp>
fraktsiooni ITS nimel . - ( FR ) Härra juhataja , volinik , daamid ja härrad , on laialt teada , et raudteetransport on alati olnud kehvemas seisus võrreldes maanteetranspordiga .
Tõepoolest , kaubaliikluse osas on raudtee lahingu kaotanud igas Euroopa riigis .
Mul on heameel öelda , et täna tundub olukord paranema hakkavat , eriti alates esimesse raudteepaketti kuulunud komisjoni otsusest , et vähemalt 40 % transpordile ette nähtud kulutustest peaks minema raudteele .
Eriti vajab neist kulutustest oma osa infrastruktuur , sest kõik mittekasumlike raudteeliinide sulgemised on kaasa toonud selle , et maanteetransport võtab üle märkimisväärse osa nii kauba- kui reisijateveost .
Minu kolleegi Dirck Sterckxi raudteereisijate õigusi ja kohustusi käsitleva raporti põhjal ütleksin , et see on äärmiselt kindel , keskendudes reisijate kaitsele meetmetega , mis sisaldavad hüvitisi rongide hilinemise korral , liikumispuudega inimeste õigust transpordile ning vedaja vastutust reisijate ja nende pagasi eest .
Üks kõikidele perekondadele äärmiselt tähtis punkt paistab siiski raportist puuduvat .
Ma räägin suurte perede õigusest väiksemale piletihinnale .
Teatud liidu liikmesriikides on juba see süsteem , mille kohaselt kaart lubab suurtele peredele hinnaalandust 50 % ja 75 % vahel sõltuvalt laste arvust - Prantsusmaa on üks näide selle kohta - , kuid üllatavalt ei ole määruse eelnõus ühtegi ettepanekut ega isegi kava selliseks korralduseks .
Kui me siiski soovime kiirendada reisijatevedu raudteel , annaks see meede , mis on võrreldes maanteetranspordiga atraktiivne mitte ainult rahalises mõttes , vaid ka reisiaja kokkuhoiu mõttes , kahtlemata meile kõva kaardi raudtee ja maantee vahelises lahingus .
<sp>
( PL ) Härra juhataja , volinik , ma ei tea , kas teistes riikides kasutatakse sama ütlust , aga Poolas ütlevad inimesed , et raudteed on riik riigis või et mitte keegi ei ole veel võitnud lahingut raudteedega .
Seepärast on isegi veelgi tervitatavam , et pärast suurt tööd jõustub kolmas raudteepakett ja tavakodanikud võidavad lahingu raudteega , kui nad muidugi on õigel poolel .
Kõike seda tänu asjaolule , et parandame midagi , mida võiks nimetada rongireisijate põhiõiguste hartaks , st reisijate põhiõigusteks .
Need sisaldavad õigust saada teavet oma õiguste kohta , mis on väga tähtis , õigust kindlustusele ja hüvitisele ning isegi puudega inimeste õigust vabale liikumisele .
Tegemist on küsimusega , mis nõuab erilist tähelepanu ja mida peaks tähelepanelikult jälgima .
See peaks kehtima võrdselt nii väikestele kui ka piirkondlikele raudteejaamadele .
Loomulikult on meie keskel neid , kes sooviksid , et need õigused oleksid laiemad ja vähem piiratud .
Me kehtestame teatud piirangud .
Ma ei tahaks siiski varjata oma rahulolu saavutatu üle .
Olen kindel , et teades Euroopa Parlamendi otsustavust , ei peatu me siin , vaid tegutseme järkjärgult edasi nende õiguste laiendamiseks .
Seepärast sooviksin õnnitleda kõiki raportööre , lepituskomitee liikmeid , nõukogu ja komisjoni .
Sooviksin neid õnnitleda , sest usun , et oleme astunud pika sammu edasi .
Tegemist on tähtsa sammuga , sest see on samm edasi rahva nimel .
<sp>
( NL ) Härra juhataja , volinik , daamid ja härrad , ka mina sooviksin alustuseks tänada raportööre ning kõiki nõukogus ja komisjonis , kes aitasid kaasa selle tulemuse saavutamisele .
Oleme jõudnud väga pika protsessi lõppu ning tulemuseks on muidugi kompromiss , mis ei tee kedagi 100 % õnnelikuks , kuid ei muuda kedagi ka 100 % õnnetuks .
Me kõik soovime , et raudteetranspordi tulevik oleks roosiline , kuid jääme eriarvamustele , kuidas selle saavutama peaks .
Ma kordaksin , mida ma ka varem olen öelnud , nimelt seda , et ma ei näe kõikidel juhtudel ainuüksi liberaliseerimises võlulahendust .
Vastupidi , paljudel juhtudel toob see kaasa lisaprobleeme ja kindlasti siis , kui see sekkub avaliku teenuse osutamise kohustusse kohalikul ja piirkondlikul tasandil .
Nagu raudtee-ettevõtjad paljudes liikmesriikides näitavad , aitavad lisainvesteeringud mugavusse , täpsusesse ja atraktiivsesse hinnakujundusse ning see nõuab loomulikult poliitilist pühendumust .
Isiklikult olen ma eriti rõõmus selle üle , et oleme edukalt heaks kiitnud sama tähtsa ettepaneku rongireisijate transpordi liberaliseerimise kohta .
Soovime avada rahvusvahelise reisijateveo turu ja muuta seda atraktiivsemaks , kuid samas siseriiklikku reisijatevedu täielikult liberaliseerimata .
Turu avamine tähendab ka kabotaaži , kuid seda saab natuke piirata , kui kõnealune kabotaažiõigus ohustab avaliku teenuse lepingute majanduslikku tasakaalu .
Tean , et enamik mu kolleege , mööndavasti mitte kvalifitseeritud enamus , oli riikliku reisijateveo liberaliseerimise poolt , kuid kuigi see võib olla probleemivaba mõnedes riikides , siis mina olen veendunud , et mõnes teises olukorras tekitaks see kindlasti probleeme ja seda ka suurte erinevuste tõttu raudteevõrkude tiheduses ja struktuuris ; seega peab vastu võtma igale liikmesriigile individuaalselt mõeldud lähenemisviisi .
Kõnealune direktiiv koostoimes avaliku teenuse kohustusi käsitleva määrusega loob kindla raamistiku sellisele kohandatud lähenemisviisile .
Reisijate õiguste küsimuses on selge , et parlamendi fraktsioonid soovisid olla natuke ambitsioonikamad ja tagada kõikidele rongireisijatele kõrgema õiguste taseme kogu Euroopas .
Kahju on asjaolust , et see jääb tegelikult võimatuks linna- ja piirkondliku transpordi puhul .
Samuti on kahju , et siseriiklik pikamaa transport saab kasutada selle määruse erandeid kuni 15 aastat , kuid on kindel , et kahe aastaga saavad kõik rahvusvaheliste rongide reisijad mitmed põhiõigused ja et mõned liikmesriigid kerkivad esile trendiloojatena , kasutades ära pikki üleminekuaegu .
Ja me peame siin igati julgustama : Euroopa veskid jahvatava aeglaselt , kuid nad jahvatavad .
Vähehaaval parandame reisijate õigusi .
Pidades meeles , mida on saavutatud lennureisijate õigusi käsitleva määrusega , kutsun tungivalt komisjoni üles läbi viima põhjendamatu viivituseta vajalikud hindamised ja näitama initsiatiivi , mis on vajalik tagauste sulgemiseks , et kõnealune määrus ei ebaõnnestuks oma lubaduste täitmisel .
Lõpetuseks , volinik , avaldage määruse sisu koheselt ja laialdaselt , et kõik rongireisijad oleksid kohaselt teavitatud õigustest , mis nad just saanud on .
<chp>
<sp>
kirjalikult . - ( SV ) Kui hääletati suhkrusektori ühist korraldust käsitleva parlamendi raporti üle , olime meie , Rootsi sotsiaaldemokraadid , selle vastu .
Põhimõtteliselt suhtume me ühenduse suhkrusektori ümberkorraldamisse hästi .
Samas leiame , et parlamendi kavandatud muudatusettepanekud ei lisa komisjoni ettepanekusse midagi positiivset .
Meie arvates võivad need suurendada põllumajandussektori niigi suuri kulusid ja seda ei saa Rootsi sotsiaaldemokraadid kuidagi toetada .
Lisaks leiame , et pikemas perspektiivis tuleb suhkru eksporditoetused täielikult kaotada .
Neid põllumajandustoetusi , mille maksmist jätkatakse , tuleks anda tootmisest täielikult lahusolevate otsetoetustena .
<sp>
kirjalikult . - ( FR ) Suhkruturu ühise korralduse reformi raames tahtis Euroopa Liit aidata rafineerimistehastel kohaneda Euroopa suhkrutööstuse ümberkorraldustega ning eraldas selleks 150 miljoni euro ulatuses üleminekutoetusi .
Minu arvates on tegemist suurepärase algatusega , mis muu hulgas peaks aitama Marseille rafineerimistehasel Saint-Louis Sucre viia end vastavusse suhkruturu uute tingimustega , ilma et nad peaksid selleks töökohtade arvu vähendama .
Samas juhtisin ma Prantsusmaa ja Euroopa Liidu pädevate asutuste tähelepanu ka sellele , et kriteeriumid , mille alusel liikmesriigid toetusi eraldavad , ei ole piisavalt läbipaistvad .
Praegu ei ole toetuste andmise eesmärk mitte rafineerimistööstuse alalhoidmine ja töökohtade säilitamine .
Samuti ei ole mingil moel tagatud see , et toetust ei kasutata tööstuse kolimiseks väljapoole Euroopa Liitu .
Uue reformiga oleks tulnud saavutada neis küsimustes suurem selgus .
Kahjuks nii ei tehtud .
Nüüd on tegutsemisohjad nõukogu käes .
Ootaksin nõukogult , ja eelkõige Prantsuse ametiasutustelt selles küsimuses suuremat tähelepanelikkust , et meie kaaskodanike töökohti mõjutav teema leiaks lõpuks lahenduse .
<sp>
kirjalikult . - ( SV ) Juuni Nimekiri ( Junilistan ) toetab Euroopa Liidu suhkruturu radikaalset ümberkorraldamist , et turg võimalikult kiiresti liberaliseerida ja anda suhkru tootmisega tegelevatele kolmandatele riikidele võimalus võrdsetel alustel konkureerida .
Euroopa Parlamendi põllumajanduse ja maaelu arengu komisjoni tehtud muudatusettepanekud selle raporti kohta on kõigest järjekordne püüe reformi aeglustada , et protektsionistlik kaubanduspoliitika saaks jätkuda .
Muudatused tähendaksid ka seda , et ühest küljest suureneksid reformiga hõlmatud rafineerimistööstuse praeguste ettevõtete ümberkorraldamise kulud ning samas makstaks suhkrusektori ettevõtjatele lahkemalt otsetoetusi .
Juuni Nimekiri ei saa mitte kunagi toetada raportit , mis on vastuolus Euroopa Liidu suhkruturu reformi eesmärkidega ja mis vältimatult vähendab reformide mõju ja seab ohtu nende rakendamise .
Me oleme vastu jultunud katsetele taganeda vähemarenenud maadele antud lubadustest .
Tulenevalt kõigist nimetatud põhjustest hääletame me selle raporti vastu .
<sp>
kirjalikult . - ( PT ) Elu on näidanud , et kui konkurentsi elavdamiseks tahetakse suhkru- või ka muudes sektorites sundida väiketootjaid ütlema lahti kvootidest ja loobuma tootmisest - sellised ettepanekud on tehtud seoses suhkrupeedi ja suhkrutootmisega - on tulemused vastupidised ; pigem rõhutab selline tegevus ebavõrdsust ning suurendab vaesust ja väljarännet maapiirkondadest .
Seepärast oleme me vastu Euroopa Komisjoni ettepanekutele ja rõhutame , et sellist poliitikat tuleb muuta , võttes arvesse liikmesriikide konkreetseid olusid ja tootmisvajadusi .
Toetame seega toiduainete alast sõltumatust ning meie arvates on täiesti vastuvõetamatu , et sellisele riigile nagu Portugal , kus suhkrut toodetakse väga vähe ( vaevalt pool riigi oma tarbimisvajadusest ) , pannakse peale kohustus vähendada suhkrupeedist toodetud suhkru kvooti .
Meie arvates on äärmiselt tähtis , et ühise põllumajanduspoliitika järjestikustes reformides ilmnenud liberaliseerimissuundumusele antaks tagurpidikäik ning võetaks meetmeid , et säilitada suhkrupeedi tootmine riiklikul tasandil , toetades seeläbi toidu tootmisele keskendunud põllumajandussektorit ning aidates kindlustada kahe tehase toodangut ja tööhõivet .
<sp>
kirjalikult . - ( CS ) Euroopa Liitu on sageli põhjendatult kritiseeritud selle eest , et ta sekkub eri tööstussektorite tegevusse .
Eriti vastuoluline on olnud sekkumine toiduainetööstuse tegevusse .
On tõsi , et mõned liikmesriigid tekitavad ise endale probleeme .
Siin võib klassikalise näitena tuua mitme Ida- ja Kesk-Euroopa riigi jõupingutused likvideerida põllumajandusühistud ka siis , kui need on edukad .
Tšehhi Vabariigis on mitme põllumajandusühistuid käsitlenud seaduse muutmisega püütud saavutada just seda .
Paljud sellised põllumajandusettevõtted on selle tagajärjel lagunenud või on neist moodustatud teistsugused juriidilised üksused .
Samal ajal on tootmine vähenenud mitmes tööstusvaldkonnas , näiteks suhkrupeedi kasvatamises .
Lisaks on erastamise tulemusena töötlemine tootmisest lahutatud .
Enamik suhkrutehaseid on läinud välisomanike valdusse .
Selle tagajärjed on Tšehhi Vabariigi suhkrutööstuse jaoks olnud katastroofilised : kasum läheb välismaalaste taskusse ning kahju kannab peamiselt Tšehhi Vabariigi rahvas .
Riigis , kus on 150 aastat tegeletud suhkru eksportimisega , on suhkru tootmine vähenenud 20 % .
Nüüd tuleb hakata suhkrut importima ning samas peavad uusi tegutsemisvõimalusi otsima ka seni suhkrupeeti kasvatanud põllumajandusettevõtjad .
Katerina Batzeli raportid seda väljakannatamatut olukorda ei lahenda , kuid me hääletasime siiski nende poolt , sest vähemalt juhivad need ebarahuldavale olukorrale tähelepanu .
Tahaksin hoiatada neid , kes näevad tänastes tekstides lahendust probleemsele olukorrale .
Usun , et me tuleme suhkruteema juurde tagasi ja et järgmisel korral suudame oma põllumeeste vajadustele paremini reageerida .
<chp>
<sp>
( FR ) Härra juhataja , mul on eriti hea meel , volinik , nende viie eesmärgi üle , mis te just määratlesite , kuigi nagu te seejärel ütlesite , tulevad ka konkreetsed meetmed pärast märtsis lõppevaid konsultatsioone .
Kui lubate , volinik , tahaksin korrata , mida meie fraktsioonidevahelise linna eluasemetega tegeleva töörühma liikmed on rõhutanud : nimelt vajadust võtta vastu integreeritud lähenemisviis mitte ainult linnade , vaid nagu te enne ütlesite , ka eeslinnade puhul .
Osana integreeritud lähenemisviisist , pidades meeles , et Euroopa Liit investeerib piirkondlikesse fondidesse - Euroopa Regionaalarengu Fond , Euroopa Sotsiaalfond ja Maaelu Arengu Euroopa Põllumajandusfond , viimane hõlmab nii maa- kui ka eeslinnapiirkondi - näib meile , et teie ja teised volinikud peate neid erinevaid aspekte arvesse võtma , nii et linnad ja kohalikud omavalitsused integreeritud lähenemisviisi tõepoolest rakendaksid .
Sellepärast kutsun ma täna taas üles selle linnatranspordi küsimuse puhul arvesse võtma integreeritud lähenemisviisi .
<sp>
komisjoni asepresident . - ( FR ) Härra Jarzembowski , need on ettepanekud .
Need ei ole lõplikud .
Iga küsimuste bloki järel on lahter , milles oleme küsinud , milline võiks olla Euroopa Liidu osa .
Sellepärast ei hakka ma ennustama , millised võiksid olla arutelu tulemused .
Küsimus on lahtine ja tuleb tegelikult näidata , et tõeline Euroopa lisandväärtus on olemas .
Me ei kavatse hakata Euroopa linnade üle mingit kontrolli teostama .
Härra El Khadraoui , arvan , et tabasite naelapea pihta : me tahame teha sellest poliitilise prioriteedi .
Arvan , et tegite selles küsimuses kuuldavaks mu oma mõtted .
Mulle meeldiks , kui valitud ametnikud üksteist toetades ja heade tavade kaudu ja parimaid kogemusi jagades veenaksid kuidagi oma kaasmaalasi osalema neis julgemates ja keskkonnasõbralikumates linnapoliitikates .
Härra Beaupuy võttis teie öeldu kokku , rõhutades , et meil saab tõeliselt edu olla ainult integreeritud lähenemisviisiga , mis tegelikult tähendab , et ka linnaplaneerijad peavad kavandama linnu teataval viisil , võttes arvesse tuleviku liiklusnõudeid ning eriti eeslinnade planeerimist : see ei tohiks käia juhuslikult .
Tahaksin eriti tänada härra Beaupuyd ja kogu linnaliikluse töörühma ning olen kindel , et nad andsid väärtusliku panuse .
<sp>
( PL ) Härra juhataja , tahaksin kõigepealt väljendada oma tänu huvi eest linnaliikluse küsimuse vastu .
See on äärmiselt tõsine ja keerukas teema , eriti kui EL tunneb muret linnapoliitika pärast .
Linnade teema ülesvõtmine Euroopa Komisjoni tasemel näitab juba ise , et meil on siin tegemist subsidiaarsuse põhimõtte ebatavaliselt huvitava tõlgendusega .
Ma toetan väga komisjoni tegevust selles valdkonnas .
Toetades komisjoni tegevust selles valdkonnas , tahaksin ma küsida volinikult , kuigi see küsimus on arvatavasti pisut enneaegne , aga ikkagi , kuidas me peame mõistma asjade korraldust , kas komisjon rakendab selles küsimuses partnerluse põhimõtet , teisisõnu , millised on partnerluse võimalikud vahendid ?
Kas me räägime kogemuste vahetamisest ?
Kas me räägime partnerist , kes samuti mõnes mõttes teeb rohkem kui vaid ettepaneku , vaid tegelikult nõuab midagi ?
Selle põhjal , mida ütles härra Jarzembowski , tahaksin ma samuti paluda toetust regionaalarengukomisjonile selleteemalise koostöö tugevdamiseks transpordi- ja turismikomisjoniga .
<sp>
( DE ) Härra juhataja , volinik , palju tänu teie sõnavõtu ja rohelise raamatu eest , mille üksikasjadega me ikka veel tuttavad pole .
On tõsi , et üha rohkem inimesi elab linnades ja linnastutes , kuid on muidugi ka konkreetseid probleeme , mis seonduvad kahanevate linnadega , ning ka neid ei tohiks täiesti tähelepanuta jätta .
Mu esimene küsimus on : kas ka sellised linnad on vaateväljas ?
Meie linnakeskustes on eelkõige isiklike eraautodega seonduv suur ülekoormus , mille tagajärjeks on väga kõrged heitgaaside kogused , tahked osakesed , müra , samuti ohutusega seotud probleemid .
Teiseks , kui me nüüd tahame suurendada ühistranspordi hulka ja selle arukas võrgustik mängib lahenduse juures olulist rolli , siis kerkib muidugi küsimus , kas me oleme üldse suutelised struktuurifondide kapitali selleks otstarbeks kasutama .
Kolmandaks , seoses paljude üksikettepanekutega kaubaveotranspordi logistika osas ja nõnda edasi : kas meil on ka heade tavade vahetamiseks foorum , kus see vahetamine saaks toimuda organiseeritult ?
<sp>
( DE ) Härra juhataja , volinik , tänan teid raporti eest .
Te kirjutate siin , et tahate edendada autode alternatiive , nimelt bussi- , raudtee- ja jalgrattasõitu ning jalgsikäimist .
Te siiski teate ka , et 95 % ELi kaasfinantseerimisest , mida linnad taotlevad , kulub üksnes maanteetranspordile .
Sellepärast te kaalute , kas peaksite ütlema , et vähemalt 50 % peab tulevikus minema neile alternatiividele , sest näiteks mu kodulinn Berliin vaidleb vastu , et ELi rahalisi vahendeid ei tuleks kulutada kohalikule ühistranspordile .
Minu arust on see hullumeelsus !
Kui te ei muuda sellist rahastamist , ei saa te iialgi edu saavutada .
Sellepärast ma küsin , kuidas te tahate tagada , et ELi alternatiividega tulevikus arvestataks ?
<chp>
<sp>
küsimuse esitaja nimel . - ( EL ) Volinik , tahaksin teilt küsida , kas olete saanud konkreetse näidislahenduse tulest kahjustatud piirkondade taastamiseks .
Milline on sellise lahenduse heakskiitmise kord ?
<sp>
komisjoni liige . - Nagu ma mainisin , on teil programmide raames kaks võimalust .
Nagu ma ütlesin , võib maaelu arengu programmiga leida toetust taastamiseks , et osta uusi oliivipuid ja viinamarjataimi .
Siis on veel piirkondlik poliitika , mis on minu kolleegi volinik Hübneri pädevuses .
Ma tean , et volinik Hübneril on oma vastutusalas otseside ja väga head kontaktid .
Ma olen kindel , et käimas on palju konstruktiivseid arutelusid .
Teema : Teadusuuringute rahastamine
Millised teadusuuringute sektorid jäävad komisjoni hinnangul programmiperioodi 2007-2013 rahastamises teistest maha ?
Milliste kriteeriumide alusel määratakse rahastamise prioriteedid ?
Kuidas mõjutab kuuenda teadusuuringute raamprogrammi raames rahastatud teadustegevuse kasulikkusele ja tõhususele antud hinnang uute teadusprojektide valimist ?
Milliste kriteeriumide alusel määratakse kindlaks iga sektori rahastamise prioriteedid ?
<sp>
komisjoni liige . - Proua juhataja , meeldiv on jälle siin viibida .
Ma tahaksin tänada austatud parlamendiliiget teadustegevuse rahastamise küsimuse eest .
Küsimus viitab selgelt eelkõige Euroopa Liidu rahastatud teadustegevusele ja neid aspekte ma oma vastuses ka käsitlen .
Lissaboni eesmärkide saavutamiseks tuleb suurendada teadustegevuse investeeringuid nii riiklikul kui ka Euroopa tasandil , erasektoris isegi rohkem kui avalikus sektoris .
Samal ajal peame me veenduma , et see raha on maksimaalse mõju saamiseks hästi investeeritud .
Küsimusel on neli osa ja ma vastan igale osale eraldi .
Samal ajal peame me meeles pidama , et lõplike järelduste tegemiseks kuuendast ja seitsmendast raamprogrammist saadud õppetundide kohta on ikka veel liiga vara .
Kuid enne austatud parlamendiliikme küsimuse nelja osa juurde asumist tahaksin ma meelde tuletada , et Euroopa teadustegevuse valdkonnale annab olulise panuse ka Euroopa Liidu ühtekuuluvuspoliitika , eriti Euroopa Regionaalarengu Fond ja Euroopa Sotsiaalfond .
Komisjon prognoosib , et võrreldes ajavahemikuga 2000-2006 , suureneb ühtekuuluvuspoliitika toetus teadustegevusele ja innovatsioonile programmiperioodil 2007-2013 rohkem kui kolm korda .
Esimene küsimus oli , et millised teadussektorid jäävad komisjoni hinnangul programmiperioodi 2007-2013 rahastamises teistest maha .
Komisjon usub , et programmi ülevalt-alla suunatud temaatiliste valdkondade ja teiste raamprogrammide alt-üles suunatud tegevuste vahel ( näiteks eesliiniuuringud ja stipendiumid ) valitseb tasakaal .
Spetsiaalselt teatud valdkondade väljavalimine rahastamiseks ei oleks asjakohane .
Mida lähemalt vaadata 10 temaatilist prioriteeti , seda selgemaks saab , et lisarahastamist ja rohkem teadustegevust on vaja praktiliselt neis kõigis .
Teile näite toomiseks võib mainida üleeuroopaliselt huvi pakkuvaid teadustegevuse infrastruktuure , mille lõplik eelarve seitsmendas raamprogrammis on märksa väiksem kui komisjon esialgu välja pakkus .
See on oluline valdkond , kus meil on Euroopas tegelik lisandväärtus .
Me püüame kombineerida rahastamist erinevatest allikatest , eriti riiklikest ja piirkondlikest allikatest ja Euroopa Investeerimispangast .
Pärast esimest Euroopa Teadusnõukogu projektikonkurssi on ka ilmne , et taotletav summa ületab oluliselt meie võimalusi .
Oleme saanud märksa rohkem suurepäraseid taotlusi peamisteks eesliiniuuringuteks kui meil on rahastamiseks raha .
Vaadates temaatilise suunitlusega teadustegevust , võime selgelt näha vajadust toetada rohkem selliseid teadustegevuse valdkondi nagu energia ja kliimamuutused .
Siin saavad liikmesriigid aidata mitte üksnes teadustegevuse investeeringute suurendamisega , vaid ka uurides võimalusi teadustegevuse jõupingutuste ühendamiseks , selle asemel et hoida neid killustatuna .
See on ka üks valdkondi , mida me propageerisime rohelises raamatus Euroopa teadusruumi kohta .
Üldistest kriteeriumidest rääkides , on rahastamise temaatilised prioriteedid kehtestatud eriprogrammis " Koostöö ” .
Need on teadustegevuse valdkonnad , mida toetatakse projektikonkursside kaudu ajavahemikul 2007-2013 .
Meie ettepanek valmis pärast ulatuslikke konsultatsioone sidusrühmadega 2004. aastal , sealhulgas veebipõhiseid konsultatsioone koostöö teemadel , aga ka tööstuse sidusrühmade panuse kohta Euroopa tehnoloogiaplatvormide kaudu .
See põhines ka laialdasel eelneval hindamisel .
Teadustegevuse rahastamise prioriteetide määramisel moodustavad olulise elemendi ka järelhindamise ja järelevalve tulemused .
Kõnealune minevikust õppimise kogemus oli tõepoolest raamprogrammi prioriteetide määramisel võtmetähtsusega , nagu te viitasite oma küsimuse kolmandas osas , mille juurde ma nüüd pöördun .
Küsisite , kuidas mõjutab kuuenda raamprogrammi raames rahastatud teadustegevuse kasulikkusele ja tõhususele antud hinnang uute teadusprojektide valimist .
Siin tuleb eristada kaht erinevat seose loomise viisi .
Esiteks , üksikasjalikumal tegevustasandil tuleb märkida , et komisjoni talitused jälgivad mitut tuhandet kuuenda raamprogrammi projekti .
Need kolleegid on teaduskogukonnaga tihedas kontaktis ja nende kursisolek projekti raames saavutatud edusammudega on seitsmenda raamprogrammi tööprogrammide koostamisel oluline .
Kuid teises etapis , üldisemal tasandil , korraldab komisjon kuuenda raamprogrammi järelhindamise .
Selle erinevate teadustegevuste üldise mõju hindamise teostavad kõrgetasemelised eksperdid .
Selle kuuenda raamprogrammi järelhindamise tulemused on oluliseks sisendiks eelseisvale seitsmenda raamprogrammi vahekokkuvõttele 2010. aastal .
Lõpuks pöördume küsimuse viimase osa juurde - iga teadussektori rahastamise prioriteedi kaalumisel määratakse rahastatavad teemad aasta tööprogrammides ja projektikonkurssides .
Igal aastal konsulteerime me tööprogrammide koostamisel erinevate sidusrühmadega .
Me kutsume appi ka väliseid nõuanderühmi , valdkonna juhtivaid spetsialiste , kes tagavad , et tööprogrammid hõlmaksid teadustegevuse kõige olulisemaid valdkondi , arvestaksid käimasolevate projektidega , mida on rahastatud eelmiste projektikonkursside raames .
Projektikonkurssidele laekunud taotlusi hinnatakse vastastikuste eksperdihinnangutega , kasutades standardseid hindamiskriteeriumeid .
Rahastatakse neid taotlusi , mis saavad vastava konkursi või konkursi osa kohta kõrgeima üldhinde .
Kokkuvõttes , ma usun , et on õiglane öelda , et ühenduse vahendite kaudu teadustegevuse rahastamise süsteem on läbipaistev , sellega eraldatakse vahendid kõige asjakohasematele valdkondadele ja sõlmitakse lepingud kõige paremate taotlustega .
<sp>
( EL ) Tänan teid teie üpris informatiivse vastuse eest .
Tahaksin küsida , kas teadusuuringute rahvusvahelisi edusamme võetakse arvesse otsuste tegemisel eri meetmete kohta , kuna me elame globaliseerunud maailmas .
Millise määrani rahastatakse Euroopas noorte inimeste osavõttu teadusuuringutel ?
<sp>
komisjoni liige . - Ei olegi muud moodust , kui ülemaailmse konteksti vaatamine .
Kui praktikas vaadata , millele teised juhtivad kogukonnad maailmas oma teadustegevuses pühenduvad , siis on teemad meiega sarnased .
Peale selle oleme meie oma jõupingutused mitmes valdkonnas ühendanud .
Üks asi , mida me tõepoolest seitsmendas raamprogrammis tugevdasime , oli just nimelt rahvusvaheline koostöö .
Me rahastame ja toetame seda ning teeme seda ka tulevikus , sest me usume , et globaliseeruvas maailmas on meie ees seisvad väljakutsed just ülemaailmsed - olgu see siis toit , tervis , joogivesi , kliimamuutused , julgeolek või energia - ja meil tuleb leida õiged lahendused .
<chp>
<sp>
( CS ) Daamid ja härrad , Euroopa seisab silmitsi kahe väljakutsega .
Ühest küljest näeme vananemist ja demograafilist langust .
Teisest küljest koputavad samal ajal liidu lõuna- ja idapoolsetele väravatele sajad tuhanded , isegi miljonid , arengumaadest pärit inimesed , kes soovivad siia tulla seaduslikult või ebaseaduslikult .
Selle väljakutsega peab ühiste jõupingutustega tegelema Euroopa Liit , sest ükski riik , sõltumata selle suurusest , ei suuda seda üksi lahendada .
Seepärast ma tervitan komisjoni pingutusi otsida ja teha ettepanekuid ühisteks lahendusteks , nagu Frontexi kasutamine ebaseadusliku rände ennetamiseks .
Teine näide on seadusliku rände haldamine sinise kaardi süsteemiga või põhjalike koostöölepingute abil päritoluriikidega .
Samuti toetan ma täna korduvalt kõlanud volinik Frattini üleskutset neile Euroopa Liidu riikidele , kes ei ole veel avanud oma tööturge kaaskodanikele uutest liikmesriikidest , teha seda niipea kui võimalik .
<sp>
nõukogu eesistuja . - ( PT ) Austatud juhataja , daamid ja härrad , ma teen lühidalt .
See oli kindlasti üks täiuslikem , üksikasjalikem ja kõikehaaravaim arutelu , mida mul on olnud au juhatada , millel kohal viibida või osaleda nõukogus ja parlamendis .
See oli arutelu , mille jooksul ma panin tähele ja loomulikult võtsin teadmiseks erinevaid soovitusi , nõuandeid ja ettepanekuid , mis minu arvates on üliolulised ja põhjapanevad meie töö jaoks tulevikus .
Kõige selle valguses tunnen ma , et võin õigustatult teha järelduse , et Euroopa Liidul on sidus ja kõikehõlmav strateegia rändeküsimustega tegelemiseks ja see toimib hästi poliitikate rakendamises , mis annavad kõnealusele strateegiale kuju ja praktilise vormi .
Kuigi ilmnevad loomulikult mõningad kõhklused , kindlasti ka kahtlused ja muidugi vajadus olla pisut ambitsioonikam , pean ma rõhutama , et kõike tasakaalustab meie igapäevase elu tegelikkus ja meie ees seisvad raskused .
Ma tunnen , et oleme õigel teel ja me saame ja peame liikuma otsusekindlalt edasi tõeliselt globaalse lähenemisviisi rakendamise suunas rändeküsimustes .
Meie arvamuse kohaselt moodustavad selle poliitika aluse kaks põhimõistet , need on inimlikkus ja solidaarsus : inimlikkus seetõttu , et kõnealune poliitika põhineb inimestel ja on suunatud inimestele .
Eesistujariik ei tohi seda unustada ega unusta kunagi inimlikkuse mõõdet .
Nagu öeldud , räägime me inimestest , kes meie ühiskondadesse teed otsides püüdlevad õigustatult nii enese kui oma perekondade parema elujärje poole .
See on inimlik ihalus ja soov , mida peame täielikult austama .
Teine märksõna on solidaarsus seepärast , et nagu on öeldud , ei ole see küsimus või probleem , mida saab lahendada vaid üks liikmesriik , isegi mitte kaks või kolm .
See probleem avaldab mõju kõigile , millest järeldub , et tuleb anda ühine vastus .
Õnneks me usume , et silmanähtavalt kasvab teadlikkus vajadusest ühendada need kaks kontseptsiooni - inimlikkus ja solidaarsus - Euroopa rändepoliitika määratlemisel ja elluviimisel .
Võitluseks ebaseadusliku sisserände vastu oleme juba rajanud ühise vahendi , mida tuntakse Frontexi agentuurina , ja mis on toiminud kaks aastat .
Selle aja jooksul on astutud esimesed sammud ja meie arvates , hoolimata mõnedest raskustest , on see oma osa hästi täitnud .
On selge , et me peame suurendama pingutusi Frontexi varustamiseks vajalike vahenditega , eesmärgiga saavutada selle loomisega seotud eesmärk tõhusamalt , kiiremini ja korralikumalt .
Siiski , me võtame arvesse , et see ühine vahend on siiani andnud hea kinnituse , et selle loomine oli vajalik ja õige .
Seadusliku sisserände kontekstis on siin täna väga õigesti mainitud dialoogi suurendamise vajadust kolmandate riikidega , eriti rändevoogude päritoluriikidega .
Nagu öeldud , on see dialoog absoluutselt kõige aluseks ja ma nõustun sellega täielikult , sest arvesse võtmata , analüüsimata ja teatud määral ründamata põhjuseid , mis päritolumaades on rändevoogude tekitajaks , ei ole me kunagi võimelised sellele probleemile püsivat lahendust leidma .
Selles valdkonnas oleme sisse seadnud dialoogi Aafrikaga ja me loodame , et järgmisel Euroopa-Aafrika tippkohtumisel päritolumaadega peetava rände ja rännet puudutava dialoogi kontekstis võime saavutada lõpuks olulisi tulemusi seadusliku rände osas .
Portugal on seadusliku rände oma kuuekuulise eesistumisaja tegevuskava prioriteetide hulgast esile tõstnud .
Ka komisjon on selles valdkonnas aktiivselt tegutsenud ja esitanud meie arvates väga huvitavaid ettepanekuid .
Need tulevad arutusele meie eesistumisaja jooksul , mille vältel ma loodan , nagu öeldud , saavutada märkimisväärset edu .
Kokkuvõtteks , hoolimata meie ees seisvatest raskustest ja ränkadest probleemidest , tunnen ma , et oleme õigel teel .
Võib-olla siin ja seal peame olema pisut ambitsioonikamad .
Võib-olla siin ja seal peame olema pisut kiiremad , kuid ma tunnen , et keegi heas usus toimivatest inimestest ei saa eitada , et viimaste aastate jooksul on palju ära tehtud .
Komisjon loomulikult tervitab ja julgustab selleteemalist arutelu Euroopa Parlamendiga .
Täna tõstatati kaasotsustamise ja reformilepingu küsimus .
Nagu te teate , on reformilepingu juurteks Euroopa Ülemkogu ja sellest tulenevalt kõigi liikmesriikide poolt heaks kiidetud mandaat .
Loomulikult tuleb sellist liiki otsused teha mitte ainult eesistuja poolt , vaid kõigi liikmesriikide osavõtul .
Igal juhul usun ma , et reformileping nagu ka põhiseaduse leping on erakordselt olulised sammud kaasotsustamismenetluse laiendamisele paljudele ELi õigusloomega seotud algatustele .
<sp>
komisjoni asepresident . - ( IT ) Austatud juhataja , daamid ja härrad , olen samuti tänulik kõigile sellel erakordselt tähtsal arutelul sõnavõtnuile .
Ma usun , et Euroopal peab olema tõeliselt ühine lähenemisviis kõnealusele globaalsele nähtusele , mis hõlmab miljoneid lapsi , naisi ja mehi ning avaldab mõju kõikidele kontinentidele .
Ma nõustun eelpool öelduga , et võitlust seadusevastase käitumisega peame alustama vahendajatest ja ebaseaduslike sisserändajate ekspluateerijatest , ning kasutama tagasisaatmispoliitika vahendeid , mis on nii usaldusväärsed kui ka austavad täielikult iga inimolendi isiklikke õigusi ja väärikust .
Euroopa Liit on juba kasutanud kodumaale tagasisaatmist ja võib selle tegevusega jätkata .
Ma meenutaksin , et sageli delegeeritakse tagasisaatmise algatused ÜRO Pagulaste Ülemkomissari ametile , tagamaks meiepoolse inimõiguste austamise maksimaalne läbipaistvus .
Ma usun , et Euroopa poliitika peab siduma abi , inimõiguste austamise , kaubanduspoliitika Aafrikaga ja sisserände .
Olen kahel käel nõus härra Watsoni tarkade sõnadega kõnesolevate riikide kohta : " me kas võtame nende kaubad või me võtame nende inimesed " .
Me peame selle üle mõtisklema , eriti seetõttu , et strateegia peab olema globaalne ja ei tohi välistada meie kaubandussuhteid või meie arenguabi poliitikat Aafrika suhtes .
Välispiiride kontrollimine on samuti elutähtis .
Mõned teist mainisid seda , mõned avaldasid kahtlust .
Mina usun , et Frontex väärib toetust .
Väärib toetust , sest lisaks sellele , et möödunud suvel päästeti inimesed , kes muidu oleksid oma elu kaotanud , on Frontexi ametnikud vahistanud rea inimesi : 400 inimkaubitsejate ühenduste liiget on kinni peetud ja võimudele üle antud .
See on suur arv , kuna see puudutab vaid eelmist suve .
Seetõttu loodan ma , et täiskogu tunnistab vajadust eraldada 2008. aasta eelarvest Frontexile täiendavaid vahendeid .
Ma olen teadlik muudatusettepanekust , mis taotleb 30 % Frontexi tegevuskulude viivitamatut külmutamist .
Ma loodan , et nimetatud ettepanek vaadatakse uuesti läbi ja eelarvet , millest tuleneb kulutuste jälgimine ja täielikult vastutustundlik kasutamine , hoopis suurendatakse .
Endastmõistetavalt on palju viidatud majandusrändele .
Üksikasjalik ettepanek , mille ma esitan Euroopa tööloa kohta , ei tähenda kindlasti , et me otsustame Brüsselis , kui palju sisserändajaid iga riik vajab .
See otsus jääb iga riigi valitsuse ja koduturu pädevusse , soovin seda veelkord kinnitada kõigile neile , kellel on selles osas küsimusi või muremõtteid .
Teiste sõnadega , iga liikmesriik on vaba otsustama , kui palju ja millist liiki ühendusevälist tööjõudu ta vajab .
Siiski , daamid ja härrad , on üks asi , mida liikmesriigid teha ei saa , see on öelda " me ei vaja neid üldse " , ning seejärel jätkata ebaseadusliku sisserände ja maksustamata tööjõu ärakasutamise sallimist .
See ei ole võimalik tulevaste Euroopa seaduste tõttu .
Loomulikult loob sisseränne meie jaoks üldist väärtust , nagu mõned teist on märkinud , nimelt rahvastevahelist liikumist .
Ma usun , et see puudutab nii võimalusi kui ka õiguseid .
Õigustega kaasnevad alati kohustused .
Mõeldamatu on poliitika , mis puudutab õigusi , kuid mitte kohustusi .
Me ei saa ja me ei soovi peale sundida Euroopa seaduseid ega rahastamist kellelegi , kes sellega ei nõustu .
See on asjaolu , mille peame tegema kristallselgeks : meie idee ja poliitika on partnerlus .
See puudutab laiaulatuslikku kokkulepet sisserändajate päritolu- ja transiidiriikidega .
Selle kokkuleppe võtmekomponent peaks olema täielik lugupidamine meie seaduste vastu meie territooriumil , austus põhiõiguste ning meie absoluutsete ja üldiste vääruste vastu : elu , iga naise ja mehe väärikus , üksikisiku väärtustamine .
Sellega jõuan ma integratsioonini .
Sisserändajate integreerimine tähendab austuse üles näitamist nende tagapõhja ja religiooni vastu , sest nemad on meie kõigi rikastamise allikas , kuid see nõuab ka nendelt austust meie traditsioonide , tagapõhja , kultuuri ja religiooni vastu .
Sellest tulenevalt näen mina integratsiooni tähendust ühistegevuses .
Üsna otse öeldes , me ei saa seaduse abil integreerida neid , kes ei soovi integreeruda , kes ei ole valmis edasi liikuma , kes arvavad , et Euroopa võib siiani sallida sunnitud abielusid või mitmenaisepidamist .
Sellised asjad on vastuvõetamatud , sest meil on oma seadused ja üldkehtivad väärtused .
See tähendab siis haridust , keeleõpet , kutseõpet , see tähendab regulaarset tööhõivet ja mis tahes ebaseadusliku tegevuse tagasilükkamist .
See tähendab kõigutamatu seisukoha võtmist ebaseaduslikkuse suhtes .
Keegi on väljendanud mõtet , millega ma eriti nõustun : kuritegusid toime panevad sisserändajad on ausate sisserändajate , kes töötavad ja teenivad elatist normaalsel viisil , halvimad vaenlased .
See on põhjus , miks me peame oma mures olevatele kodanikele selgitama kõnealust poliitikat : nad ei peaks kartma sisserännet kui nähtust , vaid neid isikuid , kes panevad toime kuritegusid .
Meie kohustus on tagada kurjategijate karistamine , sest vastasel korral kodanikud ei taju eristamist ning meil ei õnnestu hajutada seda hirmu ja muret , mis areneb rassismiks ja muutub ksenofoobiaks , mis on kohutav , kuid laienev nähtus Euroopa Liidu piires .
Kokkuvõtteks , härra juhataja , poliitikud peavad tegema valikuid .
Usun , et meie valik peab viima globaalse õiguste ja kohustuste kokkuleppe sõlmimiseni võrdsete vahel , võrdsete osaliste vahel .
Üks pool ei tohiks seada tingimusi ja teine pool ei peaks neid aktsepteerima ; samuti ei saa meile peale sundida seda , mis on meile vastuvõetamatu .
See on vajalik , sest me räägime inimolendite väärikusest ja õigustest .
Me ei räägi majanduslikust kergendusest ega bürokraatia vähendamisest .
<sp>
Arutelu on lõppenud .
Hääletus toimub homme kell 12.00 .
( Istung katkestati kell 11.45 ja jätkus kell 12.00 )
Kirjalikud avaldused ( kodukorra artikkel 142 )
<sp>
kirjalikult . - ( PL ) Ebaseaduslik sisseränne on mõneti paradoksaalne mõiste .
Olen üles kasvanud poliitilise süsteemi tingimustes , kus teatavaid mõisteid peeti võimukandjate ja nende propaganda poolt a priori positiivseteks või negatiivseteks .
Näiteks internatsionalism kandis positiivset , aga kosmopoliitsus negatiivset tähendust .
Peame vältima langemist sarnasesse semantilisse lõksu .
Ksenofoobia on halb , seetõttu paljud vaevalt teadvustavad , et riigi või Euroopa Liidu kaitsemine ebaseadusliku sisserände eest on väga hea .
See on pigem vajalik patt .
Oma kodulinnas Poznańis nägin ma seinale maalitud sõnu " Keegi ei ole ebaseaduslik " .
Vahetevahel võib võtta aega mõtlemiseks , kas inimolend saab tegelikult olla ebaseaduslik .
Liidu piire ületada püüdes ei riski inimesed eluga ainult Atlandi ookeanil ja Vahemerel .
Eelmisel nädalal hukkus Ukraina ja Poola piiril Tšetšeeni naine koos kolme väikese tütrega .
Nad põgenesid tragöödia eest , mis on tabanud nende kodumaad .
Vaevalt see kedagi üllatab , et inimesed püüavad Tšetšeeniast pageda ja on selle nimel isegi valmis eluga riskima .
Ebaseaduslikult liitu sisenenud mitme miljoni sisserändaja kohalolu Euroopas on väga reaalne probleem .
Siiski , seda lahendada püüdes peame meeles pidama Euroopa integratsiooni toetavaid üldiseid väärtusi .
Samuti peame meeles pidama , et sisseränne iseenesest ei ole negatiivne nähtus , sellel lihtsal põhjusel , et ükski inimolend ei ole negatiivne nähtus .
<sp>
kirjalikult . - ( HU ) Daamid ja härrad , härra juhataja , 85 % arengumaadest pärit tööoskusteta sisserändajaid elab Euroopa Liidus ja ainult 5 % suundub Ameerika Ühendriikidesse , samal ajal kui üksnes 5 % kõrge kvalifikatsiooniga sisserändajatest saabub vana maailma riikidesse ja rohkem kui poole neist kahmab ära Ameerika Ühendriikide majandus .
Mul on heameel , et muuhulgas otsib proua Gruberi raport võimalusi selle protsessi peatamiseks ja tagasipööramiseks .
Arvan , et peame leidma oskustööliste ligimeelitamise teid , kuid samal ajal vältima " ajude väljavoolu " arengumaadest .
Seetõttu tuleb määratleda mõiste " kõrge kvalifikatsiooniga tööjõud " ja Euroopa Liidus peab standardiseerima ja kehtestama ühtsed nõuded kutsealasele väljaõppele .
Seekord ma ei toeta komisjoni põhimõtte " mida rohkem , seda lõbusam " rakendamist , ja ma nõustun viie direktiivi ühendamisega .
Vähem bürokraatiat mõjub ligitõmbavamalt ka oskustöölistele .
Enne direktiivi ( de ) projektide välja töötamist soovitan ma viia läbi esialgne mõjude hindamine , mis arvestab ka sotsiaalsete teguritega .
See hinnang võib olla abiks , kui kodanike tegelikke huve esindades välja töötatud seadusandlikud aktid tagavad Euroopa Liidule miljonite eurode suuruse kokkuhoiu .
Härra Frattini ettepanek , mis puudutab seadusliku sisenemise kvootide pakettide tutvustamist , võib minu arvates hõlbustada ebaseadusliku rände vähendamist Euroopa Liidu piires , kuid seda võib saavutada ka tõhusama ebaseadusliku rände kontrollimisega kolmandates riikides .
Ma arvan , et raportis pakutud ELi rohelise kaardi asemel töötab uus sinise kaardi skeem tõenäoliselt paremini meie seadusliku rändega seotud ootuste täitumisel .
<chp>
<sp>
kirjalikult . - ( FR ) Ma toetan täielikult seda suurepärast raportit ning tahaksin lisada kolm kommentaari selles küsimuses .
Kõigepealt tuleb meil vabaneda illusioonist , et seadusliku sisserände aktiivne poliitika teeb lõpu ebaseaduslike rändajate saabumisele meie riikidesse .
Seadusliku sisserände aktiivse poliitika määravad meie enda vajadused , kusjuures ebaseaduslik sisseränne vastab nende - hetkel kümnete tuhandete , peamiselt Aafrikas elavate - inimeste vajadustele , kes tahavad siia kolida selleks , et pääseda sõja , tagakiusamise , vaesuse või lihtsalt enda ja oma laste tulevikuväljavaadete puudumise eest .
Teiseks jääb ELi välispiiride kontroll ja võitlus välismaalaste ebaseadusliku üle piiri toimetamise vastu kahjuks poliitiliseks prioriteediks veel paljudeks aastateks , kuna tegelikkuses on inimkannatustega kaubitsemine kuritegelike rühmituste käes .
Ebaseadusliku sisserände vastane võitlus pole seetõttu suunatud ebaseaduslike sisserändajate kui selliste " vastu " : see on osa võitlusest organiseeritud kuritegevuse vastu , mille võitmiseks tuleb meil tegutseda koos .
Kolmandaks ja viimaseks peame samal ajal säilitama pidevad jõupingutused vaesusega võitlemiseks ning seda saab teha ainult Aafrikaga arengukoostöö tegemise kaudu .
<sp>
kirjalikult . - ( FR ) Ma tervitan raporti vastuvõtmist , kuna see esitab tasakaalustatud ja reaalse seisukoha sisserände küsimuses ning on saavutanud raportööri loodetud laiapõhjalise konsensuse .
Raport esitati just õigel ajal , kui võtta arvesse hiljutisi sündmusi ning liikmesriikide püüet kohandada oma seadusandlust , et sisserändajate vooluga nii hästi kui võimalik toime tulla .
Tegelikkuses teame me kõik , et rände fenomeni skaala ületab asjaomaste riikide suutlikkuse neid sündmusi üksikult kontrollida ning et seetõttu on tarvis globaalset ja sidusat lähenemist Euroopa tasandil , nagu raportis põhjendatult märgitakse .
Tekstis sätestatakse mitmed prioriteedid : inimkaubanduse vastane võitlus , Euroopa Liidu põhiõiguste harta ning inimõiguste ja põhivabaduste kaitse Euroopa konventsiooni austamine ebaseadusliku sisserände ärahoidmise meetmete rakendamisel , koostöö tugevdamine kolmandate riikidega , kindlate sammude astumine , mis on vajalikud ebaseadusliku tööhõivega võitlemiseks ning lõpuks vastutustundliku tagasisaatmispoliitika vajadus .
Nimetatud põhjustel toetasin ma raporti vastuvõtmist lõpphääletusel .
<sp>
kirjalikult . - ( PT ) Vaatamata sellele , et raport sisaldab teatud punkte , millega me nõustume , võetakse selles ka repressiivne turvalisusele orienteeritud seisukoht " ebaseadusliku sisserände " suhtes .
Kuigi mitte kõigis aspektides , toetab raport osaliselt praeguste ELi suuniste põhitelgede ja sisserändega seotud otsuste edasiarendamist : nn " Euroopa tagasisaatmispoliitika " ehk teiste sõnadega repatrieerimine ; Frontexi tegevus piiripatrullide ja kontrolli osas ; nn " ajutised vastuvõtukeskused " ; biomeetriliste vahendite väljatöötamine või nn " tagasivõtulepingud " .
Raportis tehakse samuti ettepanek luua " Euroopa patrullivõrgustik " , " Euroopa järelevalvesüsteem " merepiiridel ning isegi " automaatne riiki sisenemiste ja riigist väljumiste registreerimise " süsteem .
Teiste sõnadega püütakse raportis tugevdada ELi julgeolekule orienteeritud poliitikat , näidates " ebaseaduslikku sisserännet " kuritegelikuna ning muutes selle Euroopa ühispoliitikaks , mis on repressiivne , hõlmab pahaendelisi teabesüsteeme ning kaasab meetmeid ja infrastruktuuri sisserändajate kinnipidamiseks ja väljasaatmiseks .
Me lükkame selle kogu südamest tagasi .
Sellise repressiivse poliitika kohaldamine viis liikmesriikide võimud merel 44 inimest päästnud seitsme Tuneesia kaluri kohtu alla andmiseni , vaatamata sellele , et tegu oli kooskõlas rahvusvahelise mereõigusega .
<sp>
kirjalikult . - ( FR ) Ametlikest näitajatest selgub , et Euroopa ujutatakse üle ebaseaduslike sisserändajatega .
Oma välispiiride kontrollimisel on Euroopa osutunud täiesti võimetuks .
Aastaaruanne , kus tuuakse välja Eurodaci tegevused 2006. aastal , milleks on Euroopas varjupaigataotluste järelevalves kasutatav biomeetriline vahend , näitab et Euroopa üht välispiiri ebaseaduslikult ületanud inimeste osakaal oli 2005. aastal kuni 64 % .
Härra Moreno esitatud raport tõstab esile mitmeid lähenemisi , mis peaksid sellele astmeliselt kasvavale nähtusele lõpu tegema .
Minu arvates on need kõik sama kasutud , kui kõik teised , kui mitte öelda , et lausa edasiliikumist takistavad .
Kuidas saaksime me näiteks olla rahul seisukohaga , mille kohaselt seadusliku sisserände julgustamine peamiselt Euroopa sinise kaardi ehk sisuliselt Euroopa sisserändajatele antud tööloa kasutamise kaudu vähendaks ebaseadusliku sisserände taset ?
See on idiootlik .
Kui me avame uksed mõnele , siis avame need kõigile .
Mis mõtet on biomeetrilise andmebaasi loomisel ebaseadusliku sisserände vastases võitluses ?
Miks kavandada suuremaid tööjõu ja ressursside mahutusi Euroopa välispiiride agentuurile Frontex , kui liikmesriigid pole ikka veel suutnud tagada kõnealuste sise- ja välispiiride nõuetekohast kaitset ?
Taas kord on Euroopa ametivõimudel õnnestunud sõnastada probleem , kuid ebaõnnestunud selle lahendamine , kuna nad on kantud ideoloogiast , mis põhineb " immigratsionismil " ja internatsionalismil .
<sp>
kirjalikult . - ( PL ) Härra juhataja , sisserännet - nii seaduslikku kui ka ebaseaduslikku - peetakse üheks peamiseks Euroopa Liidu ees seisvaks väljakutseks .
Lisaks menetlus- ja seadusandlikele küsimustele ilmneb üha enam ka selle nähtuse traagiline inimlik mõõde .
Olen külastanud Aafrika pagulaste keskusi Maltal ning pidanud nõu Vahemere patrullteenistuse ja vastutavate ametnikega .
Seal viibides kerkis esile uudis Bieszczady piirkonna tšetšeeni perekonnale osaks saanud tragöödiast , mis kinnitab selle nähtuse universaalset olemust .
Tulles riigist , mis oli sajandeid poliitilise ja majandusliku väljarände allikaks , on raske jääda ükskõikseks nende pagulaste tragöödia suhtes , kelle jaoks liit on tõotatud maa .
Mina lähenesin Euroopa Parlamendis arutluse all olevale kahele raportile just sellest perspektiivist .
Need dokumendid annavad ülevaate sisserände probleemi ulatusest ning ühenduse poliitika sellealasest hetkeseisust .
Nõustun eeldusega , et Euroopa vajab demograafilisest olukorrast tulenevalt kontrollitud sisserändekanaleid , mis kompenseeriksid tööjõupuudust ning vähendaksid ka varimajanduse ja sellega seotud probleemide ulatust .
Frontex , liidu spetsiaalne agentuur , on kursis kõigi nimetatud küsimustega .
Välja pakutud lahendused , eriti nn " koormuse jagamine " , väärivad tõsist kaalumist .
Tervikliku õigusliku ja finantsbaasiga ühenduse sisserändepoliitika saabumise tähtaeg on juba ammu möödas .
Parem hilja kui mitte kunagi !
<chp>
<sp>
Järgmine päevakorrapunkt on Tomáš Zatloukali poolt kultuuri ja hariduskomisjoni nimel koostatud raport haridus- ja koolitussüsteemide tõhususe ning võrdsete võimaluste kohta .
<sp>
raportöör . - ( CS ) Härra juhataja , volinik , daamid ja härrad , Euroopa Liit on silmitsi mitmete omavahel seotud sotsiaalmajanduslike väljakutsetega : äärmiselt konkurentsivõimeliste riikide teke , rahvastiku vananemine , ränne , kiirelt muutuv tööjõuturu struktuur ning õitsev info- ja kommunikatsioonitehnoloogia .
Kõik need tegurid mõjutavad kvaliteetse hariduse kättesaadavust .
Madalama kvalifikatsiooniga inimesi ähvardab üha suurem töötuse ja sotsiaalse tõrjutuse oht .
Õiglased süsteemid tagavad , et haridus ja koolitus on sotsiaalmajanduslikust taustast ja teistest inimesi ebasoodsamasse olukorda panevatest teguritest sõltumatud .
Väljakutse on toetada kõigist sotsiaalsetest gruppidest pärit õpilaste , üliõpilaste ja täiskasvanute osalemist : praegune olukord on selles osas eriti ebarahuldav .
Siinkohal parlamendile esitatav aruanne õhutab liikmesriike võtma positiivseid meetmeid juba alates koolieelsest tasemest , et tagada klasside ja asutuste sotsiaalset mitmekesisust ning kasutada kvaliteetseid õppekavu .
Pärilikud või noorena omandatud oskused loovad aluse õppimiseks hilisemas elus .
Sel perioodil on investeeringu tasuvus kõige suurem , sest selle investeeringu viljad püsivad kogu elu .
Tahaksin märkida , et alghariduse tasemel avaldab õpilaste enneaegne liigitamine kahjulikku mõju .
Selle asemel pean oluliseks kohandada õppekava nii , et see sobiks ühe kooli sees erinevatele lasterühmadele ja nende võimetele .
Teisest küljest on diferentseerimine ja paindlike õppimisvõimaluste loomine väga tõhus keskhariduse tasemel .
Kutsehariduse osas soovitan parandada juurdepääsu kolmanda taseme haridusele ning arendada võimalusi elukestvaks õppeks .
Kolmanda taseme haridus on möödapääsmatult vajalik teadmistepõhises majanduses edu saavutamiseks .
Sellele oleks kasulik saada praegusest rohkem raha .
Raport ütleb , et õppemaksuta ülikooliharidus ei taga veel tingimata võrdseid võimalusi ning kutsub üles analüüsima erinevaid rahalisi motivaatoreid ja toetusvõimalusi , mis võivad oluliselt vähendada ebavõrdsust ülikoolihariduse kättesaadavuse osas .
Haridus avaldab mõju majandusele : see suurendab inimkapitali ja uuendusvõimekust ning võimaldab tehnoloogia levitamist .
Elanikkonna keskmise õpinguaastate arvu suurenemine ühe aasta võrra suurendab keskmises ELi riigis tööviljakust 6,1 % võrra ning pikas perspektiivis veel 3,1 % võrra tänu selle panusele tehnoloogia kiiremasse arengusse .
Hariduse ja koolituse tõhustamine toob nii üksikisikule kui ühiskonnale tehtud investeeringult tagasi kuni 8 % aastas .
Veel üheks eeliseks on töötuse vähenemine : täna on ELi keskmine töötuse määr alg- ja keskharidusega inimeste seas 12,6 % , samas kui kõrgharidusega inimeste seas on see 5 % .
Lisaks näitas hiljuti komisjoni poolt läbi viidud uurimus , et 75 miljonit ELi kodanikku - st 32 % tööjõust - on saanud ebapiisava hariduse .
Aastal 2010 on sellele peamiselt sotsiaalselt halvemas olukorras olevatest ühiskonnasektoritest pärit rühmale pakkuda ainult 15 % uutest töökohtadest .
Haridus- ja koolituspoliitikal peab olema suur positiivne mõju sotsiaalsetele näitajatele ja majandustulemustele , säästvale arengule ja ühiskondlikule ühtekuuluvusele , samas kui vähese tõhususe ja ebavõrdsusega kaasnevad tohutud kulud : saamata jäänud maksutulud , töötus , suurem vajadus tervishoiu ja riiklike toetuste järele , samuti sagedasema ühiskonnavastase käitumisega seotud kulud .
Haridus ja koolitus on põhitegurid , mis aitavad kaasa Euroopa pikaajalisele majanduskasvule , konkurentsivõimele ja sotsiaalsele ühtekuuluvusele .
Lõpetuseks lubage mul tänada kõiki kolleege , kes koos minuga selle raporti kallal töötasid .
<sp>
komisjoni liige . - Proua juhataja , ma tõepoolest tervitan parlamendi algatust jätkata meie eelmisel aastal samal teemal vastu võetud teatise sõnumi käsitlemist .
Lugesin teie raportit suure huviga ja kuulasin nüüd härra Zatloukali , keda ma tahaksin südamlikult õnnitleda , sest mulle tundub , et me oleme partnerid sellel teemal , selles arutelus ja jõupingutustes olukorda parandada .
Nüüd võiks järgneda ettekanne individuaalsete ja kollektiivsete sotsiaalmajanduslike probleemide kohta , aga ka selle kohta , kui oluline on investeerida rohkem ja paremini haridusse ja koolituspoliitikasse .
Ma arvan , et haridus- ja koolituspoliitika on jõukama ja sidusama Euroopa ühiskonna loomisel keskse tähtsusega .
Kõigis Euroopa haridussüsteemides esineb hariduslikku ebaõiglust , mis peegeldab sotsiaalmajanduslikku ebavõrdsust .
Haridus ja koolitus aitavad paradoksaalsel kombel seda ebavõrdsust veelgi pikendada .
Samas on haridus mõnikord ainuke võimalus ebavõrdsuse leevendamiseks .
Kogu Euroopas on haridus- ja koolitussüsteemide kaasajastamise protsessi mootoriks suures osas püüd kulude kokkuhoiu kaudu suurema tõhususe poole .
Ma arvan , et eesmärk on küll õige , kuid tihti eeldatakse vääralt , et tõhusus ja võrdsus on vastastikku üksteist välistavad .
Osana meie soovist aidata liikmesriikidel oma haridus- ja koolitussüsteeme parandada , näitas komisjoni teatis , et tõhusus ja võrdsus ei pea tulema teineteise arvelt , kvaliteedi arvelt .
Tõhusus ja võrdsus tegelikult tugevdavad teineteist .
Minu meelest on see kogu teatise kõige olulisem sõnum .
Teie raportis on tugevalt rõhutatud vajadust , et Euroopa haridus- ja koolitussüsteemid oleksid nii tõhusad kui võrdsed , kui me tahame nende abil saavutada mitte üksnes majandusliku kasvu , vaid ka sotsiaalse sidususe .
Eriti rahul olen ma nähes teie rõhuasetust vajadusel arendada välja tõhus ja võrdne poliitika kogu elukestva õppe kontiinumi jaoks ja vajadusel investeerida haridusse varakult , sest investeerimine varajase lapseea ja eelkooliea haridusse ja kasvatamisse on osutunud kõige tõhusamaks mooduseks ebavõrdsuse tsükli katkestamiseks .
Mul on hea meel näha ka seda , et te nõustute , et õpilaste varajane sundimine mõjub tõhususele ja võrdsusele kahjulikult .
Teie panete loomulikult suurt rõhku haridussüsteemi hindamisele , mille alusel luua tõhus pikaajaline ja raudsetel tõenditel põhinev poliitika .
Teie algatus toob meid lähemale elukestva õppe strateegiate väljatöötamisele , mis edendaksid võrdsust , kaasatust , lõimumist ja sotsiaalset sidusust .
Me võtame teie raportit arvesse kavandatavate hariduse ja koolituse valdkonna algatuste koostamisel , eriti 2008. aasta ühisaruande ettepanekus meie tööprogrammi rakendamise kohta ja meie tulevikunägemustes ja rohelises raamatus hariduse ja rände kohta , milles keskne teema ongi ebavõrdsus .
Me loodame teatise avaldada järgmisel kevadel .
<sp>
naiste õiguste ja soolise võrdõiguslikkuse komisjoni arvamuse koostaja . - ( DE ) Proua juhataja , küsimus on selles , miks me räägime võrdsusest või ebavõrdsusest , kui kõrgema haridustasemeni jõuab rohkem naisi kui mehi .
See tähendab , et meil on ühesugused haridusvõimalused ja me ka kasutame neid , kuid pärast seda ei ole võimaluste võrdsus enam tagatud .
Koolituses , omandatud teadmiste kasutamisel kannatavad naised jätkuvalt diskrimineerimise all , mis tähendab , et haridus- ja koolitussüsteemides ei ole endiselt võrdsust .
Sellepärast on oluline arvestada naistega , kes on juba emaks saanud ja õpivad , näiteks peaksime siin nõudma eriti paindlikku õpingute korraldust ning edendama ja toetama noorte naiste , eriti kaugetest piirkondadest ja ohustatud rühmadest , näiteks sisserändajate ja rahvusvähemuste seast pärit noorte naiste juurdepääsu haridusele , sest selles osas esineb suuri anomaaliaid ja ebavõrdsusi .
See peab algama koolieelsest ja kooliealisest vanuserühmast ning jätkuma kuni kutsehariduseni .
Kui ma tohin , siis jätkan pärast väikest vaheaega .
<sp>
fraktsiooni PPE-DE nimel . - ( HU ) Tänan teid , proua juhataja .
Ma räägin ungari keeles .
Volinik , möödunud nädalal osalesin ma kultuuri- ja hariduskomisjoni esindajana eesistujariigi Portugali poolt Lissabonis korraldatud konverentsil " Noored hääled - mitmekesisusega kohtumine hariduses " .
Oli sügavalt liigutav kogemus kuulda mitmesuguste füüsiliste puuete ja õpiraskustega noori inimesi rääkimas oma koolikogemustest .
Nende kõigi lugudes oli üks ühine joon : kõik nad ütlesid , et kui neil oleks võimalik osaleda kooli tegevustes koos oma tervete eakaaslastega , ei hinnataks neid nende puude järgi , vaid nende võimete ja isiksuse järgi .
Puudega laste lõimimine peavoolu haridusse koos tervete eakaaslastega on oluline ka selleks , et tagada nende omaksvõtt ja lihtsam kaasamine ühiskonnas , kui nad on saanud täiskasvanuks .
Kui lapsed on varakult harjunud , et nende läheduses viibib ühe või teise puudega lapsi , ning nad on harjunud neid võrdväärselt austama ja võib-olla ka aitama , tekib suur tõenäosus , et nad on ka täiskasvanuna ebasoodsamas olukorras olevate inimeste suhtes mõistvamad .
Meie ees olev raport räägib palju sotsiaalsete erinevustega seotud lõimumisküsimustest .
Ma olen veendunud , et ülal viidatud analoogia põhjal on samuti oluline , et ühiskondlikult ebasoodsamas olukorras olevatel lastel oleks võimalus osaleda inklusiivselt teiste laste kõrval kõigil haridustasemetel .
Selle saavutamiseks tuleb teha kahte asja .
Esimene on tehnoloogiline areng ja takistuste kõrvaldamine .
Selles osas on Kesk- ja Ida-Euroopa liikmesriigid pikalt maha jäänud : näiteks koolid , koolikeskkonnad , transpordivahendid , isegi haiglad , teised asutused , avalikud asutused on kõik ratastooli kasutajatele ligipääsematud .
Teine ja aeganõudvam ülesanne on otsustajate suhtumise muutmine , et nad tunnistaks , et kaasav haridus on ühiskondliku omaksvõtu ja lõimumise protsessi esimene ja otsustav etapp .
Lõpetuseks lubage mul öelda , et ka sport on oluline hariduse ja ühiskonna mõjutusvahend , sest spordis kaovad sotsiaalsed ja ühiskondlikud erinevused ; loevad ainult anne , sihikindlus ja sooritus .
Koolide kehaline kasvatus ja sport aitavad suuresti tugevdada olulisi sotsiaalseid väärtusi , näiteks ühtekuuluvust ja üksteise väärikuse austamist .
Sellepärast pean oluliseks , et kui siin parlamendis arutletakse hariduse ja koolituse kvaliteedi , tõhususe ja võrdsete võimaluste üle , viidataks ka kehalise kasvatuse ning selle kvaliteedi , tõhususe ja võrdsete võimaluste tähtsusele .
Samuti peame tagama , et kaasav haridus mängiks selles osas suurt rolli .
Ma õnnitlen raportööri ja tänan teid tähelepanu eest .
<chp>
<sp>
( SK ) Itaalia ametiasutused on teatanud Euroopa Liidu liikmesriikidele Euroopa varajase hoiatuse ja reageerimissüsteemi kaudu troopikapalaviku epideemia puhkemisest Emilia Romagna maakonnas , mida levitab chikungunya viirus .
Ametiasutused teatasid 197 troopilisse viirusesse nakatumise juhtumist .
Laboratoorsed testid kinnitasid , et viirusesse on nakatunud 14 % haigestunud inimeste koguarvust ja et haigus on nõudnud ühe inimese elu .
Ehkki praegu ei ole veel põhjust paanikaks , peab Euroopa Komisjon taas võtma meetmeid , et olla valmis ulatusliku epideemia võimalikuks puhkemiseks .
Haiguste Ennetamise ja Tõrje Euroopa Keskus , mis uurib nakkushaigusi , märgib , et kliimatingimused soodustavad viiruse levikut eelkõige Vahemere piirkonnas .
Viiruse edasikandumise oht teistesse Euroopa riikidesse on samuti kõrge .
Nakatunud inimesed võivad vallandada liidu teistes piirkondades uue levikutsükli .
<sp>
( EL ) Härra president , eelmisel nädalal mõistis üks Türgi kohus Arat Dinki , mõrvatud türgi ajakirjaniku Hrant Dinki poja süüdi mitmete artiklite pärast , mis ta kirjutas Armeenia genotsiidi kohta .
Härra Dink , ajalehe Agos toimetaja , mõisteti süüdi Türgi karistusseadustiku artikli 301 alusel .
Sama artiklit kasutati ka tema isa süüdistamiseks .
Hrant Dinkile määrati ühe aasta pikkune tingimisi vanglakaristus .
Seetõttu on meil õigus küsida , mida Euroopa Komisjon teeb selleks , et mõjutada Türgit kõnealust artiklit oma karistusseadustikust kõrvaldama .
Lisaks sellele , daamid ja härrad , arvestades Türgi jätkuvat järeleandmatust , kui palju aega Türgil meie arvates veel kulub lõplikuks mõistmiseks , et tal on Euroopa ees kohustused , mis eeldavad käitumist demokraatliku riigina ?
<sp>
Härra president , Slovakkiast on saabunud rahutuks tegevad uudised .
Komárno linna Doonau muuseumi direktorit Csaba Fehérit ähvardati ametist vabastada .
Muu hulgas süüdistatakse teda selles , et ta oli möödunud aastal Euroopa Parlamendis toimunud näituse kaaskorraldaja .
Kõnealusel näitusel tõendati dokumentaalselt Ungari vähemuse kannatusi Tšehhoslovakkia valitsuse ajal 1945. aastale järgnenud perioodil kollektiivse süü alusel .
Kollektiivse süü põhimõte on täiesti kokkusobimatu kodanikuühiskonna standardite ja inimõigustega , mis on Euroopa Liidu demokraatlike aluste keskmes .
Slovakkia on Euroopa Liidu liikmesriigina need põhimõtted täielikult heaks kiitnud .
Seega ei kipu Slovakkia ametiasutuste tegutsemine mitte üksnes inimõiguste normatiivide kallale , vaid kritiseerib selgelt Euroopa Parlamenti .
Slovakkia peab lahendama kõnealuse vasturääkivuse võimalikult kiiresti .
<sp>
( RO ) Statistilised andmed näitavad , et Euroopa Liidu elanikkond vananeb .
Ainult 35 % Euroopa Liidu kodanikest on üle 50 aasta vanad ja üksnes 16 % Euroopa Liidu elanikest on nooremad kui 14 aastat .
Euroopa tulevik sõltub Euroopa Liidu rahvastikupoliitikast .
Rahvastikupoliitika peaks viitama kättesaadavatele tervishoiuteenustele ning rahuldavatele pensionidele , sündimuse suurendamise meetmetele kõikides liikmesriikides , samuti rahuldavatele , stabiilsetele ja hästi tasustatud töökohtadele .
Seda arvestades palun Euroopa Komisjonil koos liikmesriikidega välja töötada rahvastikualane ühenduse poliitika ja riiklikud strateegiad .
Kõnealuste meetmete rakendamise tulemused ilmnevad järgmise 20-30 aasta jooksul .
Sotsiaalne Euroopa vajab kõiki oma kodanikke ja eelkõige on vaja , et iga kodanik oleks ühiskonda sulandunud ja et tal oleksid väärilised elutingimused .
Just seetõttu peame elanikkonna kaitse ja arengu poliitika viima vastavusse rahvastikupoliitikaga .
<sp>
( SK ) Ungari kaitseüksus oli sellel nädalavahetuses Slovakkias ja Ungaris jälle üheks peamiseks kõneaineks .
Kõik hea tahtega inimesed püüdlevad rahu ja leppimise poole kõikide rahvaste vahel .
Arvestades Ungari ja Slovaki Vabariigi praeguse valitsuse iseloomu , on demokraatia huvides vaja tugevat kristlik-demokraatlikku opositsiooni .
Kuid me ei võida emotsioonidele ja tunnetele järele andes .
Ma palun Ungari valitsusel austada rahulepingut , mille Ungari allkirjastas Pariisis 10. veebruaril 1947 .
Ungari võttis selle lepinguga kohustuse mitte kunagi enam sallida oma territooriumil revisionistlikku propagandat levitavate poliitiliste , sõjaliste ja poolsõjaliste fašistlike organisatsioonide olemasolu ja tegevust .
Ma ei tea midagi paremat , mida meie riigid saaksid rahu ja vastastikuse mõistmise nimel teha .
<chp>
<sp>
Daamid ja härrad , fraktsioonide nõusolekul ja vastavalt meie kodukorrale teen ettepaneku teha käesoleva osaistungjärgu päevakorras järgmised muudatused .
Esiteks teen ettepaneku lükata järgmisse osaistungjärku edasi hääletus ELi-Venemaa tippkohtumise teemalise arutelu lõpus esitatud resolutsiooni ettepanekute üle .
<sp>
fraktsiooni ALDE nimel . - Härra juhataja , soovin tõstatada töökorraldusliku küsimuse vastavalt kodukorra artiklile 166 ja viitega artiklitele 45 , 77 , 89 , 113 ja 155 .
Eile otsustasime , et koostame sellel nädalal resolutsiooni ELi ja Venemaa tippkohtumise kohta , ning minu fraktsioon on veendunud , et peaksime selle juurde jääma .
Ma tean , et selle otsuse üle püütakse viia läbi kordushääletust , kuid ma loodan , et parlament lükkab arukalt sellise kitsarinnalise lähenemisviisi poliitikale tagasi .
( Aplaus )
<sp>
Kas on teisi märkuseid ?
<sp>
fraktsiooni PSE nimel . - ( DE ) Härra juhataja , see puudutab nüüd samuti kaasparlamendiliikmeid .
Meid ei teavitatud sellisest rakendusest .
Eile oli siin teabevahetuse probleem .
Ei Euroopa Rahvapartei ( Kristlike Demokraatide ) ja Euroopa Demokraatide fraktsiooni ega minu fraktsiooni teavitatud sellest palvest .
Sel põhjusel tunneme end kõrvalejäetuna ja oleme hääletamisest hoidunud .
Me mõlemad - st minu kolleeg härra Daul ja mina - esitame täna hommikul ettepaneku , et muudame seda resolutsiooni veelgi konkreetsemaks .
Me märgime soovi resolutsiooni järele ja tunnustame seda tingimusel , et täiendame seda hoolikalt .
Pärast tippkohtumist peame samuti saama kogu olemasoleva teabe , seetõttu teeme ettepaneku lükata see edasi kuni tippkohtumiseni .
<sp>
fraktsiooni Verts / ALE nimel . - ( DE ) Härra juhataja , ma ei tea , kui tihedalt suured fraktsioonid omavahel suhtlevad .
Me oleme alati öelnud , et soovime resolutsiooni - peasekretariaate on sellest teavitatud .
Oleme öelnud , et kui räägite avameelselt selle vastu , siis teeme meie samamoodi esmaspäevahommikusel hääletamisel , millele meil on õigus .
Me oleme seda alati öelnud ja kui seda ei ole teile edasi öeldud , siis ei ole see mitte meie , vaid teie probleem .
Mis puutub sisusse : näiteks on viimastel nädalatel Venemaal võetud vastu uus seadus äärmuslaste kohta , mis piirab ilmselgelt ajakirjandusvabadust ja arvamusvabadust .
Seetõttu soovime , et resolutsioon võetaks vastu enne tippkohtumist , et EL saaks anda teada meie seisukohast Venemaa suhtes selle resolutsiooni kaudu .
Pärast tippkohtumist on meil ju võimalik koostada veel üks resolutsioon tulemuste kohta , aga parlament , mis tahab olla poliitiline , peaks enne tippkohtumist võtma häälteenamusega vastu poliitilise arvamusvabaduse , et näidata Venemaale , mida meie siin Euroopa Parlamendis mõtleme vabadusest ja demokraatiast .
( Aplaus )
<chp>
<sp>
volinik . - Komisjon hindab positiivselt parlamendi huvi kaubanduse kaitsevahendite läbivaatamise vastu ja kordab uuesti , et peab parlamendi seisukohti käesoleva läbivaatamise kontekstis väga oluliseks .
Komisjon ootab huviga rahvusvahelise kaubanduse komisjoni raportit , mis loodetavasti peatselt valmib .
Omalt poolt lõpetab komisjon oma vastust konsulteerimisprotsessile .
Komisjon pidas enne oma tänast kohtumist kõnealusel teemal suunava eelarutelu .
Ettepanekud nõukogule esitatakse tõenäoliselt lähinädalate jooksul .
Komisjon kavatseb parlamenti kogu protsessi vältel tihedalt kaasata ja teda teavitada .
Komisjon on muidugi kõik vastukajad rohelisele raamatule hoolikalt läbi vaadanud , ja neid oli sadu .
Nüüd on komisjonil kavas liikmesriike ja parlamenti olulisematest vastustest ja saadud ettepanekutest teavitada , ning vastused ja ettepanekud ka avalikustatakse .
Neid arutatakse komisjonis uuesti enne nõukogule ettepanekute tegemist , loodetavasti novembri teisel poolel .
Enamik sidusrühmi , kellega konsulteeriti ja kes oma seisukohad esitasid , jagavad komisjoni arvamust , et kaubanduse kaitsevahendid jäävad äärmiselt oluliseks vahendiks ülemaailmastuvas majanduses , kus mitmepoolselt kokku lepitud konkurentsieeskirjad puuduvad .
Enamik sidusrühmi ei näe vajadust kaubanduse kaitsevahendite süsteemi põhjalikuks uuendamiseks .
Seda vajadust ei näe ka komisjon .
Kuid teisalt esineb ka soov selgemate eeskirjade , suurema läbipaistvuse ja vahendite tõhusama kohaldamise järele .
Väide , et komisjon on muutnud oma lähenemisviisi ühenduse huvide hindamise osas mõnede hiljutiste juhtumite puhul , ei ole lihtsalt tõsi .
Iga juhtumit on käsitletud selle konkreetsetest asjaoludest lähtuvalt .
Mõnede juhtumite puhul on esile kerkinud ebatüüpilisi probleeme , kuid need on pärast põhjalikku arutelu liikmesriikidega lahendatud vastavalt ühenduse õigusaktidele ja nende õigusaktidega jäetud teatavat kaalutlusõigust kasutades .
On tõsi , et 2007. aasta esimesel poolel ei algatatud ühtki uut dumpinguvastast uurimist .
Kuid tuleb osutada , et dumpinguvastase uurimise algatajaks on tööstusharu , mitte meie .
Teisisõnu , dumpinguvastane uurimine algatatakse ühenduse tööstusharult saadud kaebuse alusel .
2007. aasta esimesel poolel ei esitatud ühtegi õigusnõuetele vastavat taotlust .
See pole ebatavaline , et uurimise algatamise taotluste arv aastate kaupa varieerub , see oleneb sellistest teguritest nagu majandustsükkel , liigne tootmisvõimsus kolmandates riikides ja kaubanduse kaitsevahenditest tingitud kaubanduse ümberpaigutumine muudel maailma turgudel .
Uurimise algatamiste arv on kõikunud ka varasematel aastatel .
Näiteks 2003. aastal algatas komisjon kokku ainult kaheksa uut uurimist , esimene neist algatati 2003. aasta mai lõpus .
Ühtlasi tuleb arvestada , et 2007. aasta esimesele poolele eelnes erakordselt tiheda tegevusega periood 2006. aasta lõpus .
Lõpetuseks tahaksin juhtida teie tähelepanu asjaolule , et 2007. aasta septembris algatati kaks uut dumpinguvastast uurimist Hiinast pärineva impordi suhtes : üks neist käsitleb sidrunhapet ja teine naatriumglutamaati .
<sp>
( DE ) Volinik , tänan teid vastuste eest .
Läbipaistvusel on kogu kõnealuses protsessis oluline roll .
Millal me saame rohelise raamatu alase uuringu hinnangu ?
Kas hinnangut veel ei ole , mis tähendab , et te avaldasite raamatu ilma hindamiseta , või siis hinnang on olemas - ja ma eeldan , et on - , ning sel juhul oleks viimane aeg see avalikustada ja parlamendile esitada .
Teiseks , mind huvitab , kas teie arvates on tõesti mõeldav määratleda olulisi küsimusi ilma algmäärust uute põhimõtete kohaselt muutmata .
Kolmandaks , miks te käsitlete turumajandusi ja mitteturumajandusi võrdsetel alustel ?
Neljandaks , rääkides ühenduse toodangust , milline on teie meelest protsentuaalne piirmäär väljastpoolt ELi pärinevale toodangule ?
<sp>
volinik . - Komisjon teostab rohelisele raamatule saabunud vastukajade esialgset hindamist ja see oli aluseks meie tänasele suunavale arutelule .
Esialgne hindamine sillutab teed veel põhjalikumale hindamisele , mille abil komisjon kaalub ja lepib kokku ettepanekute osas , mis ta läbivaatamise alusel liikmesriikidele esitab .
Võin lugupeetud parlamendiliikmele kinnitada , et teave saadud vastuste kohta on juba , ma usun , avaldatud kaubanduse peadirektoraadi veebilehel , aga ma loodan , et me avaldame ka kergesti kättesaadava versiooni või esitluse rohelisele raamatule tulnud vastukajast , et võimaldada selle üle pikemat järelemõtlemist , enne kui komisjon oma ettepanekud esitab .
Lugupeetud parlamendiliige näib juba teadvat teatavaid aspekte komisjoni ettepanekutes , mida ei ole veel esitatud või komisjonis kokku lepitud , nii et ma pean oletama , et ta läheb mõnedes oma eeldustes ennatlikult liiga kaugele .
<sp>
( LT ) Küsimus , mida ma tahaksin esitada , toetub iseenesestmõistetavalt kohtumistele ja aruteludele minu esindatava riigi , Leedu töösturitega .
Pean kordama seda , mida mu kolleeg just ütles - kaubanduspoliitika liberaliseerimise üle väljendatakse palju muret ja tehakse ka palju kriitikat .
Küsin : kui tööstusharude positsioon jääb samaks , milline on komisjoni vastus ?
Milliseid meetmeid komisjon kavatseb võtta ?
Kas te kavatsete kuulda võtta , mida ettevõtluse esindajad ütlevad , või peate muid argumente olulisemaks ?
<sp>
volinik . - Ma ei ole päris kindel , kas saan aru , mida lugupeetud parlamendisaadik meie kaubanduspoliitika liberaliseerimise all mõtleb .
Määratluse kohaselt saab kaubandus toimuda üksnes siis , kui turud on avatud ja kaubandusvood on liberaliseeritud .
Kaubandus ei saa toimuda suletud piiride taga või kindluseks muudetud majandustes , nii et loomulikult taotleb komisjon kaubanduse liberaliseerimise edendamist .
Kaubanduspoliitika ülevaates ja strateegias " Globaalne Euroopa ” , mida komisjon aasta tagasi esitles ja mille komisjon ning liikmesriigid heaks kiitsid , sätestatakse väga selgelt Euroopa Liidu huvid , milleks on liidus turgude avatuna hoidmine , kahe- ja mitmepoolsete läbirääkimiste edendamine , väljaspool ELi turgude avamine ja tõhusate kaubanduse kaitsevahendite kasutamine , et võidelda ebaausa kaubanduse või ebaausa konkurentsi vastu .
Need on meie strateegia kolm haru , igaüks neist on võrdselt oluline .
Strateegia kolmanda haru läbivaatamine toimub pärast üsna suuri muutusi maailma ja ka Euroopa majanduses , sest viimane meie kaubanduse kaitsevahendite läbivaatamine toimus rohkem kui kümme aastat tagasi .
Meie ülesanne on kindlaks teha , kas meie meetmed toimivad nii hästi , kui nad peaksid , ja kas need loovad konsensust , toetust ja solidaarsust liikmesriikide vahel .
Kui see nõrgeneb , on kaubanduse kaitsevahendeid raskem või võimatum kasutada .
Me teostame läbivaatamist selleks , et taastada ja ehitada uuesti üles liikmesriikide vaheline konsensus , toetus ja solidaarsus .
<chp>
<sp>
Arutelu on lõppenud .
Hääletus toimub kolmapäeval kell 12 .
Kirjalikud avaldused ( kodukorra artikkel 142 )
<sp>
kirjalikult . - ( HU ) Suitsetamine on üks peamisi rahvatervise probleeme , mis nõuab igal aastal mitusada tuhat ohvrit , sealhulgas mittesuitsetajad .
Kuna tegemist on ülemaailmse probleemiga , siis on selle lahendamiseks vaja mitmekülgseid meetmeid , kohustuste võtmist liikmesriikide poolt ja tõhusaid õigusakte , mis on isegi karmimad kui seni .
Euroopa kodanike tervise kaitse nõuab seda .
Tee peamise eesmärgi , tubakasuitsuvaba Euroopa saavutamiseni on kindlasti pikk , nõuab tohutuid jõupingutusi ja pühendumust .
Seetõttu peame tegutsema sammhaaval .
Mitmed liikmesriigid on näidanud eeskuju , mida me peaksime järgima ning võtma mõistlikke ja tõhusaid meetmeid passiivse suitsetamise ohu kõrvaldamiseks .
Järgmiseks sammuks peaks olema kogu Euroopa Liidus kahe aasta jooksul suitsetamise täielik ärakeelamine kõigis suletud töökohtades , sealhulgas toitlustussektoris , kõigis üldkasutatavates hoonetes ja ühistranspordis .
Edukaks suitsetamise vastu võitlemiseks on meil vaja kindlat alust , asjaomastel uuringutel ja parimatel empiirilistel teadmistel põhinevat ulatuslikku ühenduse strateegiat , mille eesmärk on suitsetamise ohjamine ja inimeste suitsetamisest loobuma õhutamine .
Kõnealuses strateegias on oluline roll nii tõhusate meetmete kavandamisel , ennetusel kui ka teavitustööl .
<sp>
kirjalikult . - ( ET ) Kallid kolleegid , igal aastal on sigaretiving osaline ligi 650 000 eurooplase enneaegses surmas .
Mitte keegi neist ei haara sigareti järele otsese sooviga end tappa .
Suitsetajad on sõltlased , aastakümneid kestnud sihikindla propaganda ohvrid .
Ainult sihikindel PR-töö saab seletada fakti , et samal ajal kui 86 % eurooplasi leiavad , et töökoht peaks olema suitsuvaba , arvab vaid 61 % , et see käib ka baaride ja restoranide kohta .
Kolleegid , ka kelneritel ja baarimeestel on õigus elule ja tervisekaitsele !
80 000 inimest sureb igal aastal passiivse suitsetamise tõttu .
Need on inimesed , kes on oma tahtest hoolimata hinganud sisse 250 vähkitekitavast ja mürkainest koosnevat segu .
Suitsetamist lubavate asutuste teenindajad haigestuvad 50 % tõenäolisemalt kopsuvähki kui suitsuvabade asutuste personal .
See kõik ei ole uudis .
Kuid ometi on 30 % Euroopa Liidu kodanikest suitsetajad .
Vaba turumajandus ei ole suutnud lõpetada tervist kahjustavat harjumust , mis põhjustab sadu tuhandeid surmasid ning miljarditesse ulatuvaid kulutusi maksumaksjatele .
On selge , et seadusandja peab tegutsema .
Nõustun raportiga , et ainult 100 % suitsuvaba keskkond on see , mis vastab tänapäeva tervisenõuetele .
Kuid lisaks keelule vajame ka meetmeid , mis aitaks suitsetajatel sõltuvusest vabaneda .
Vaadakem vaid summasid , mis tubakatööstus on kulutanud reklaamile ja me saame aru , kui hiiglaslik on meie ees seisev ülesanne .
Siin pole enam ruumi poolikutele meetmetele .
On aeg tõsiselt tegutseda .
<chp>
<sp>
Järgmine päevakorrapunkt on Gianluca Susta rahvusvahelise kaubanduse komisjoni nimel esitatud soovitus protokolli kohta , millega muudetakse TRIPS-lepingut ( 08934 / 2006 - C6-0359 / 2006 -
<sp>
raportöör . - ( IT ) Härra juhataja , volinik , daamid ja härrad , tahaksin kõigepealt kasutada võimalust ja tänada Euroopa Parlamendi Euroopa Demokraatide ja Liberaalide Liidu fraktsiooni sekretariaati mulle osutatud abi eest .
Tahaksin tänada ka variraportööre , samuti härra Van Hecket , kes oli käesoleva küsimuse käsitlemisel minu eelkäija , suurepärase töö ja kuni lõpuni meie institutsiooni ühtsuse eduka säilitamise eest .
Minu arvates on see olnud parlamendi tugevaim punkt kampaanias , millega edendatakse kõige enam ravimeid vajavates arengu- ja vähemarenenud maades ravimitele juurdepääsu .
Õigus tervisele ja õigus omada juurdepääsu tervishoiule taskukohase hinnaga on põhiõigused ja need tuleks tagada kõigile kodanikele .
Kahjuks teame liigagi hästi , et alati see nii ei ole : liiga sageli on ravimitööstuse kehtestatud hinnad liiga kõrged ning seetõttu on ravimeid kõige enam vajavad riigid raskustes .
Seetõttu , nagu ma juba mitmed korrad nii rahvusvahelise kaubanduse komisjonis kui ka täiskogu istungil öelnud olen , ei saanud parlament lihtsalt kinnisilmi TRIPS-lepingut muutvat protokolli heaks kiita , nagu oleks see universaalne kõigi probleemide lahendamise vahend , ja küsimust lahendatuks pidada .
Parlament soovis , et tehtaks rohkem , vähemalt Euroopa Liidus , sest Euroopa Liit suudab ja peab rohkem tegema .
Isegi möödunud suve kahetsusväärsete sündmuste kontekstis , nagu oli kirjavahetus Taiga , ja isegi kui need on vaid osaliselt lahendatud , ei saanud Euroopa Parlament , kes on alati väga pooldanud kõigi TRIPS- lepingu paindlike võimaluste kasutamist , protokolli ratifitseerimist heaks kiita ilma komisjonilt ja nõukogult tegelikke ja tõhusad tagatisi saamata .
Ma arvan , et oleks aus rõhutada , et nende kuude jooksul , mil me komisjoni ja nõukoguga tihedat koostööd tegime , saavutasime Euroopa Liidu jaoks kahtlemata olulise eesmärgi , seades peamiselt tehnilise olemusega küsimuste valdkonna Euroopa poliitilises tegevuskavas esikohale .
Usun , et lõpptulemust võib edukaks pidada , mitte ainult eespool mainitud põhjusel , vaid eelkõige seetõttu , et meil õnnestus teha edusamme äärmiselt tundlikes valdkondades , nagu TRIPS-lepingu paindlike võimaluste kasutamise soodustamine , et edendada hädavajalikele ravimitele taskukohase hinnaga juurdepääsu riiklike rahvatervise programmide raames .
Ma toetan eriti esmaspäeval esitletud nõukogu avalduses sisalduvat selgesõnalist viidet TRIPS-lepingu artiklile 30 .
Minu fraktsiooni jaoks tähendab see tagatist ja kindlust , et liikmesriikidel on võimalik kõnealust vahendit kasutada ilma surve alla sattumata ja et riikides , kus ravimeid kõige enam vajatakse , saab neile juurdepääs olema lihtsam .
Teiseks : mul on hea meel ka seetõttu , et me saavutasime edusamme nn TRIPS + lepingu sätete osas , mis on rangemad kui TRIPS-lepingus ette nähtud .
Parlament , nõukogu ja komisjon on kokku leppinud , et tulevikus ei toimu arengumaadega läbirääkimisi kahepoolsete või piirkondlike lepingute nende sätete osas , millel võivad olla negatiivsed tagajärjed tervisele ja ravimitele juurdepääsule .
Sellele vaatamata ja tunnustades samal ajal Portugali eesistumise ajal tehtud jõupingutusi , tahaksin küsida , kas avalduse teksti saaks veelgi parandada , eriti selles osas , kus käsitletakse vaeseid arengumaid .
See väljend võib segadust tekitada , kuna praegu on tavaks rääkida ainult arengumaadest ja vähemarenenud maade kategooriast .
Uue kategooria lisamine muudab olukorra keeruliseks .
Eelkõige on oluline rõhutada , et kõik arengumaad , seega ka isegi sellised riigid nagu Brasiilia , India jne , peavad saama olemasolevat süsteemi kasutada , ilma et valitseks oht kahjustavate sätete lisandumiseks tulevikus .
Viimaks , kuid mitte vähem tähtsana tahan öelda , et äärmiselt oluline on rõhutada seni tehtud jõupingutusi teadusuuringute ja tehnoloogia arengu siirde osas lõunapoolsetesse riikidesse .
Fraktsioon ALDE on valmis oma nõusolekut andma , sest me arvame , et " ei ” ütlemine saadaks kõige suuremate vajadustega riikidele negatiivse signaali ning oleks Euroopa Liidu poolt vastutustundetu , arvestades , et WTO läbirääkimiste taasavamine on ebareaalne .
Kuid see ei muuda asjaolu , et me suhtume endiselt skeptiliselt WTO uuritud ja heakskiidetud mehhanismi tõhususse .
Seetõttu , ja ma olen nüüd peaaegu lõpetanud , tahaksin kinnitada , et EL ei jää siia peatuma .
Parlament teeb kõik võimaliku , tagamaks , et viimaste kuude jooksul antud tagatistest praktikas kinni peetakse .
Seetõttu palume volinik Mandelsonil , kes kinnitas oma kirjas , et ta ei kavatse TRIPS + sätete osas läbi rääkida , kõrvaldada Kariibi mere piirkonna riikidega sõlmitava majanduspartnerluslepingu eelnõust nõue ühineda järgmiste lepingutega ning võtta kohustusi järgmiste lepingute ja sätete raames : patendikoostööleping , patendiõiguse leping ja direktiivi 2004 / 48 / EÜ ( intellektuaalomandi õiguste jõustamise kohta ) intellektuaalomandit käsitlevad sätted , mis sarnanevad ühemõtteliselt TRIPS + sätetele .
<sp>
volinik . - Härra juhataja , mul on väga hea meel , et me oleme leidnud vaestes arengumaades ravimitele juurdepääsu käsitlevas tähtsas küsimuses kõiki rahuldava lahenduse .
Meie viimaste kuude jooksul toimunud arutelu on olnud viljakas ja ma tahaksin parlamenti tänada intensiivse ja kõrgetasemelise arvamuste vahetuse eest .
Komisjon on parlamendi väljendatud mureküsimuste suhtes alati vastuvõtlik olnud ja me jagame neist enamikku .
Seetõttu püsis komisjon WTOs toimunud TRIPS-lepingut ja ravimitele juurdepääsu käsitlevas arutelus esirinnas .
Näen selles arutelus võimalust täpsustada komisjoni seisukohti mitmetes küsimustes .
Me oleme kõik nõus , et TRIPS-lepingu muutmine on ainult üks ravimitele juurdepääsu probleemi lahendamise osa .
Ilmselgelt on vaja ka muid meetmeid , eelkõige parandada vaeste arengumaade tervishoiusüsteeme ja infrastruktuure .
Mõned liikmesriigid kardavad , et mehhanism ei tööta .
Seda on kindlasti veel vara väita .
Tühistamist rakendavas määruses ja koostöös parlamendiga leppisime kokku , et hindame mehhanismi kolm aastat pärast selle jõustumist ja seda me ka teeme .
Toetame ka Maailma Terviseorganisatsiooni valitsustevahelise töörühma tegevust , et uurida muid meetmeid , mis ravimitele juurdepääsu veelgi parandaksid .
Komisjon on veel kord kinnitanud , et kavatseb järgida Doha deklaratsiooni TRIPS-lepingu ja rahvatervise kohta ning toetab selles sisalduvaid paindlikke võimalusi .
Käesolev arutelu võimaldab mul hajutada ka kõik kahtlused selles osas , mida komisjon AKV riikidega sõlmitavate majanduspartnerluslepingute puhul teeb .
Lubage mul kinnitada , et kõnealuste lepingute ja muude tulevaste kahepoolsete ja piirkondlike lepingute puhul vaeste arengumaadega ei nõua komisjon sätteid , mis võiksid mõjutada ravimitele juurdepääsu või kahjustada TRIPS-lepingut ja rahvatervist käsitlevas Doha deklaratsioonis sisalduvaid TRIPS-lepingu paindlikke võimalusi .
Tänu avameelsele ja otsekohesele arutelule saab parlament nüüd komisjoni ettepaneku heaks kiita .
Euroopa Ühendus ühineb siis teiste WTO liikmetega , kes on TRIPS-lepingu juba heaks kiitnud .
Heakskiitmine võimaldab Euroopa Ühendusel jätkata oma juhtivat rolli ravimitele juurdepääsu küsimuse käsitlemisel .
Lõpetuseks tahaksin öelda , et ravimitele juurdepääs jääb komisjoni jaoks prioriteediks ja ma olen valmis parlamendiga kõnealuses küsimuses ka tulevikus konstruktiivset koostööd tegema .
<sp>
õiguskomisjoni arvamuse koostaja . - ( FR ) Härra juhataja , volinik , daamid ja härrad , mul on kahju , et nõukogu ei ole täna õhtul meie arutelus esindatud , sest just tema on olnud seekord meie peamine kontaktisik .
Siin valitseb eufooriline meeleolu , kõik on kokkuleppele jõudnud ja homme hääletame me - ma arvan , et ülekaaluka häälteenamusega - TRIPS-lepingu muudatuse ratifitseerimise poolt , mille eesmärk on pakkuda ja mis peaks pakkuma paremat juurdepääsu ravimitele riikides , mis ei ole piisavalt arenenud ning millel puudub ravimitööstus , mis ravimitele juurdepääsu võimaldaks .
Selle pika arutelu jooksul ilmnes , et parlament kahtles süsteemi tõhususes rohkem kui komisjon .
Ma usun - ja tahaksin siinkohal tänada nõukogu , kes kuulas seekord parlamenti rohkem kui komisjon - et see viis esmaspäeva hommikul levitatud avalduseni , tänu millele nõustusime , et meievaheline kokkulepe võimaldab meil teha väikese sammu edasi .
See on edasiminek , kuid me oleme teadlikud selle edasimineku ebapiisavusest ning meil on selle tõhususe osas kahtlusi .
Need kahtlused tuleb kõrvaldada soovituste range kohaldamise abil liikmesriikide ja nõukogu poolt .
Mul on siiski väga hea meel selle üle , mida härra Mandelson just ütles ning kes ühtlasi teatas , et ekspertide rühm püüab leida ka muid meetmeid , mida seejärel hinnatakse , ja ma arvan , et me arutame neid küsimusi kunagi veel kord , kui oleme näinud , kas tõhusus vastab meie ootustele .
Igal juhul olen ma rõõmus selle vajaliku etapi positiivse lõpptulemuse üle , ehkki see ei lähe piisavalt kaugele .
<sp>
fraktsiooni PPE-DE nimel . - ( EL ) Härra juhataja , Euroopa Rahvapartei raportöörina tahaksin ma tänada raportööri härra Sousat ja oma kolleegidest parlamendisaadikuid tulemusrikka koostöö eest , see oli rahuldustpakkuv , kuna võimaldas meil ületada teatavad fraktsioonidevahelised erinevused ja säilitada kõnealuses tähtsas küsimuses ühtse seisukoha .
Euroopa Parlamendi vastutusalad ei piirdu asutamislepingus sätestatuga ; parlament ei ole taandatud ainult heakskiidu andmisele .
Juuli resolutsioonis saavutasime poliitilise võidu ja väljendasime ühtset tahet , mis ületas erakonnapoliitika .
Taotlesime komisjonilt ja nõukogult kohustuste võtmist ja saavutasime selle .
Nende seisukohad ühtivad suuresti parlamendi seisukohtadega .
Võib öelda , et see oli institutsioonidevahelise koostöö proov , võttes arvesse Euroopa Parlamendi uut rolli , mille ta reformilepingu jõustumisel omandab .
Muudatuse heakskiitmist ühenduse poolt toetavad seega tegelikud kohustused , mis tagavad protsessi eduka toimimise .
Kohustustega minnakse ka kaugemale : nendega sätestatakse juhised arengumaade rahvatervise küsimuse käsitlemise tervikliku lähenemisviisi kasutamiseks .
TRIPS-lepingu muudatuse heakskiitmine Euroopa Liidu poolt saadab arengumaadele positiivse ja lootusrikka sõnumi .
Me loodame , et ka teised WTO liikmed kaasatakse aktiivsesse koostöösse .
<chp>
<sp>
( PL ) Proua juhataja , siseturu ladusa toimimise tagamiseks on rahaliste nõuete tõhus täitmine kogu Euroopa Liidu territooriumil väga oluline .
Ühenduse meetme kaalumine on selles osas õigustatud .
Kui ma olin juristi praktikant , tehti mulle selgeks väga oluline ütlus : kui me teeme kellelegi teene , siis jääme neile võlgu .
Mõnikord on see tõsi .
Maksetega viivitamine või nende üldse mitte tegemine ohustab sarnaselt nii äriühingute kui tarbijate huvisid .
Erinevused võlgade sissenõudmise tõhususes , mis praegu Euroopa Liidus valitsevad , võib ohustada nende äriühingute konkurentsivõimet , kelle tegevus ulatub üle konkreetse liikmesriigi piiride .
Täitemenetluse süsteemid on liikmesriikides erinevad .
Mõnedes riikides on need tõhusamad kui teistes .
Praeguse seisuga võib võlgnik peaaegu koheselt kanda vahendid üle võlausaldajale teada olevatelt pangakontodelt üle teistele kontodele samas riigis või teises liikmesriigis .
See muudab nende vahendite arestimise võlausaldajate jaoks praktiliselt võimatuks .
Peale selle on teises liikmesriigis täitemenetlust nõudvad võlausaldajad silmitsi erineva õigussüsteemi ja protseduurinõuetega .
Täiendavad takistused on keelebarjäär ja õigusabikulud .
Seepärast usun mina , et me peaksime reageerima positiivselt ettepanekule luua Euroopa pangakontode arestimise süsteem .
Arvestades ühtse euromaksete piirkonna suurenevat integratsiooni , on seda tüüpi õiguslik regulatsioon asjakohane ja vajalik .
Tahaksin tänada Kurt Lechnerit raporti eest .
Olen veendunud , et tegemist on pöördepunktiga liidu õigussüsteemis .
<sp>
komisjoni asepresident . - ( IT ) Proua juhataja , daamid ja härrad , lihtsalt lühike repliik Manuel Medina Ortega kommentaaride kohta ja tänud kõigile , kes sõna võtsid .
See Euroopa vahend , see arutlusel olev Euroopa arestimise korraldus , võiks tõepoolest täiendada riiklikku seadusandlust ja seeläbi lahendada võlausaldajate õiguste tõsised rikkumised , mis esinevad piiriülestes olukordades .
Ma olen vägagi nõus Manuel Medina Ortegaga , et meil tuleb mõelda arestimiste , või teisest küljest kaitse , üle nende inimeste puhul , kes peituvad maksuparadiisides .
Nagu te kõik teate , ei ole Euroopal volitust sellel teemal tegutseda .
Mille suunas me peaksime minu arvates töötama , on tihedam koostöö kohtuvõimu , finantsuurimisasutuste ja suuremate panganduskontsernidega , mis töötavad nendes niinimetatud maksuparadiisides .
Meil tuleb veenda nende riikide valitsusi , et koostöö Euroopa Liiduga on lõppkokkuvõttes nende huvides .
Seepärast , isegi kui meil ei ole lähitulevikus toimivat vahendit , ühtset tööriista maksuparadiiside süsteemi vastu , peaks meil olema võimalus kasutada selle väga reaalse probleemi vastu võitlemiseks ühest küljest demokraatiat ja teisest küljest õigus- ja rahandusalast koostööd .
<sp>
Arutelu on lõppenud .
Hääletus toimub homme .
<chp>
<sp>
Järgmine päevakorrapunkt on selgitused hääletuse kohta .
<sp>
kirjalikult . - Me oleme ELi eelarvemahu kasvu vastu , see on juba praegugi liiga ulatuslik ning suur osa rahalistest vahenditest läheb valesse kohta .
Praegu näivad liidu uued eesmärgid ja ELi rahastamise nõuded olevat pöördvõrdelises suhtes .
See tähendab uusi maksetaotlusi liikmesriikidelt , aga ka seda , et uusi vahendeid tuleb kanda süsteemi , mis on bürokraatlik , ebatõhus ja keeruline .
Praegu on laialdaselt keskendutud ka tööstuslikult põllumajandusele , välispoliitikale ja sõjalistele projektidele , kuid ebapiisavalt keskkonnaalastele ja sotsiaalsetele projektidele .
Eelarve kaudu on siiski rahastatud paljusid soovitavaid algatusi ja olemasolevate vahendite mõistlikke muudatusi me toetame .
Otsustasime toetada konkreetset muudatusettepanekut 945 , kuna see muu hulgas hõlmab ka abi Palestiinale , isegi kui me ei kiida heaks muudatusettepaneku muid aspekte .
<sp>
kirjalikult . - Ma olen täielikult selle vastu , et Euroopa vahendeid kasutatakse tubakakasvatuseks Euroopa Liidus .
Igal aastal sureb pool miljonit ELi kodanikku tarbetult tubakasõltlastena .
Me ei saa jätkata tubakakasvatuse subsideerimist ELis .
<sp>
kirjalikult . - ( SV ) Olen otsustanud hääletada suurimal võimalikul määral nõukogu 2008. aasta eelarveprojekti poolt ning seetõttu kõigi kulutuste suurendamise vastu , milleks on ettepaneku teinud Euroopa Parlament .
See on äärmiselt halb , et parlament soovib finantseerida Galileod ühenduse eelarvest .
Kui selgub , et eraettevõtjatel tekib seeläbi tasuvusprobleeme , peaks EL vastutama tagajärgede eest ning projekti pooleli jätma või lubama huvitatud liikmesriikidel sellega ühineda , nagu juhtus Boeingiga .
Ma olen juba kaasatud küsimusse tubakatootjate subsiidiumide ja veinitootmise toetamise tühistamisest ning võin ainult kahetsust tunda , et parlament ei ole ette valmistatud neid ettepanekuid toetama .
<sp>
( HU ) Tänan teid väga , härra juhataja .
Muidugi pole ükski eelarve täiuslik , kuid me peame sellest hoolimata püüdma kulutada ühiseid vahendeid õiglasel ja tulevikku suunatud viisil .
Kahjuks kulutatakse suurem osa Euroopa Liidu eelarvest mineviku tingimuste säilitamisele .
Sellepärast ongi oluline tagada , et osa raha läheks tuleviku peale , uurimis- ja arendustegevuse ning teaduse peale .
Endiselt vajab lahendamist Euroopa Tehnoloogiainstituudi rahastamise probleem , sest komisjon on teinud ettepaneku esialgseks lahenduseks maksimaalsummas 308 miljonit eurot .
Budapest oleks Euroopa Tehnoloogiainstituudile ideaalne asukoht oma suurepäraste uurimistöö ja teadussaavutuste tulemuste poolest , mis on kogutud kliimamuutusega võitlemisel .
See on teine põhjus , miks ma olen nii innukas rahastamisküsimuse lahenduse leidmisel .
Meie , ungarlased , suudame pakkuda instituudile asjakohast asukohta , mis on suuruselt tagasihoidlik , majanduslikus mõttes kokkuhoidlik , kuid seda tugevam oma intellektuaalse baasi poolest .
<chp>
<sp>
( DE ) Lugupeetud juhataja , õnnesoovid härra Schmittile omaalgatusliku raporti puhul .
Ma vaidlen härra Lundgrenile vastu .
Kahjuks ohjeldavad liikmesriigid kooliasjades Euroopa Liitu , probleemi objektiivselt analüüsides ilmneb kiiresti , kui tähtis on , et koolihariduse erinevad aspektid oleks harmoneeritud .
Kehaline kasvatus on osa sellest , samal kombel nagu koolitus loovas mõtlemises või sotsiaalne kaasatus .
Härra Schmitti raport keskendub kehalisele kasvatusele .
Kui USAs saavad ainult väga sportlikud tudengid , kellel on ka suurepärased hinded , koha heas ülikoolis , siis Euroopas on see täpselt vastupidi .
Mida kõrgem on haridustase , seda vähem on noortel aega tegeleda spordiga .
Kehaline kasvatus on koolimaailmas madala staatusega .
Sporti peetakse ainult meelelahutuslikuks tegevuseks , ja see on viga .
Sport võimaldab inimestel ületada vaimseid piire , ja täpselt seda on meil Euroopas vaja .
Praegu õnnestub inimestel teha karjääri spordis koolist hoolimata , mitte kooli tõttu .
See on meie süsteemi viga , üks , mille käesolev raport toob esile .
Lõpetuseks tahaksin rääkida selle rahvastikurühma eest , kes seda ise teha ei saa .
Poliitilise situatsiooni tõttu nende riigis ei saa noored sportlased Küprose Türgi osast osaleda rahvusvahelistel võistlustel .
Nad loodavad , et Euroopa Liit lõpetab nende eraldatuse .
Nüüdseks , rohkem kui kolm aastat pärast Küprose ühinemist Euroopa Liiduga , kui lahendust veel ei ole , peaks vähemalt ettepanek selleks kaalumise all olema .
<sp>
- ( PL ) Lugupeetud juhataja , me hoolitseme oma majanduse tasakaalustatud arengu eest , aga sageli jätame hooletusse meie laste tasakaalustatud arengu vajaduse - mitte ainult nende intellektuaalse arengu , vaid ka füüsilise arengu .
Kooliaastad on laste ja noorte dünaamilise kasvu ning kiire bioloogilise arengu ja küpsemise periood .
Füüsiline liikumine ja erinevate lihasgruppide harjutused on sellel perioodil tervise jaoks eriti tähtsad .
Noored veedavad palju aega televiisoriekraanide ja arvutimonitoride ees .
See võib aidata intellektuaalset arengut , aga sellel on negatiivne mõju füüsilisele arengule .
See põhjustab selja kõverdumist .
Seda saab vältida regulaarse sportimisega .
Seni on kooli spordirajatised sageli pärast tunde kättesaamatud ja noored ei saa neist kasu .
Ma toetan raportit .
<sp>
( DE ) Lugupeetud juhataja , komisjoni volinik , daamid ja härrad , komisjoni Valge raamat ja härra Schmitti suurepärane raport rõhutavad mõlemad kehalise kasvatuse harivat funktsiooni koolis ja spordi rolli sotsiaalses integratsioonis ning hea tervise edendamises .
Teadlikkus selle kõigist aspektidest peaks nüüd ühiskonnas kinnituma .
Lisaks kogemustele , mida saime Euroopa aastast " Haridus spordi kaudu ” ja elukestva õppe programmist ning programmidest " Noored ” ja " Kodanike Euroopa ” , on nüüd aeg kavandada algatusi , et võtta rohkem füüsilise tegevuse erinevatest vormidest hõlmates spordi nii koolis kui klubides ja ühingutes , samuti spontaanse mitteformaalse füüsilise tegevuse , mis vastaks tänapäeva nõudmistele .
Ajajärgul , mil me teeme väga vähe sporti , on spordil meie jaoks palju suurem tähendus , kui oli meie vanemate ja vanavanemate jaoks .
Ajal , mil lapsed eelistavad mängida arvutimänge , on kasvav vajadus propageerida tervislikku elustiili laste ja noorte inimeste jaoks .
Kahjuks on palju märke sellest , et paljudes koolides , isegi kui kehalise kasvatuse jaoks on aeg , ei vasta see tegelikkusele - see tähendab , et täideviimine mõnikord ei vasta seaduslikele kohustustele .
Tundub , et tegelik kontroll selles osas on paljudes koolides vajalik .
Ka mina toetan raportööri , kui ta kutsub komisjoni üles välja töötama suuniseid riigiabi taotlemiseks avalikele sportimisvõimalustele - loomulikult täielikult järgides subsidiaarsuse põhimõtet - koos spordi rahvuslike ja Euroopa katusorganisatsioonidega .
Me vajame selgust , millist tüüpi riigiabi peetakse aktsepteeritavaks ja õiguspäraseks ja millised aspektid saab integreerida üksteisega , võib-olla koos füüsilisse haridusse investeerimise kindlustamisega , ja finantseerimise suhtes , kui vajalik Euroopa fondide abil struktuurifondide raames , koolide moderniseerimiseks ja varustamiseks .
<sp>
- ( PL ) Austatud juhataja , ma toetan täielikult resolutsiooni projekti , ja ma tänan raportööri selle teksti väga hea koostamise eest .
Minu jaoks ei ole mingit kahtlust : minu nooruses - ja sama on tõsi suurema osa teie jaoks - mõjutasid kool ja noortesport palju suuremat protsenti noortest inimestest .
Nüüd on kehalise kasvatuse tundide arv koolis langenud .
Loomulikult mõjutab see noorte tervist , nagu proua Tomaszewska ütles .
Spordiga tegelemine tuleb muuta prestiižseks .
Üks võimalus selle tegemiseks on lisada sport ainepunktide ülekandmise taotlemise tegevuspiirkonda Euroopa koolituses ja kutsõppes .
Diplomite ja litsentside vastastikune tunnustamine , mille puhul on õigus pakkuda teenuseid spordisektoris kogu Euroopa Liidus , aitaks kindlasti tagada üliõpilaste , spordiinimeste ja töötajate vaba liikumise Euroopas ning parandaks selle ala inimeste võimalusi leida head tööd .
Rõhku tuleb panna ka kohalike inimeste ja rahvusriikide klubide ja spordiseltside olemasolu sotsiaalsetele ja kultuurilistele aspektidele .
<sp>
( RO ) Austatud juhataja , härra komisjoni volinik , kallid kolleegid , ma tervitan ja toetan Pál Schmitti raportit spordi rollist hariduses , sest see pakub meile taaskord võimalust olla aktiivselt seotud meie kaaskodanike elu parandamisega .
Füüsilise hariduse ja spordi toetamisega annab Euroopa Parlament märku mitte ainult tervemaks eluks , aga ka selliste ühiste Euroopa väärtuste edendamiseks , mis me kõik pärisime Kreekast ja Antiik-Roomast .
Peame andma rohkem sisu tabavale ütlusele mens sana in corpore sano konkreetse tegevuse kaudu , mis on sageli sõltuv rahalistest aspektidest .
Seetõttu palume komisjoni , nõukogu ja liikmesriike leida küllaldasi vahendeid , et suurendada investeeringuid koolide infrastruktuuri ja varustuse valdkonnas .
Üks väga tõhus viis selle saavutamiseks seisneb Euroopa rahastamises vähem soodsas olukorras piirkondadele , eriti uutes liikmesriikides , mida on vaja toetada , et suurendada nende absorbtsioonivõimet .
Veelgi enam , ma usun , et Euroopa Liit peaks algatama pideva meediakampaania , eriti televisiooni laste- ja noorteprogrammides , eesmärgiga julgustada tegelema spordiga , nii et väheneks ülekaalulisus , suitsetamine ja narkootikumide tarbimine , aga ka selleks et propageerida korrektsust , meeskonnavaimu , distsipliini , solidaarsust , sallivust ja võidelda diskrimineerimise vastu .
Mis puutub meisse , siis paljud Euroopa Parlamendi liikmed on tegelenud spordiga .
Ma usun , et me peaksime looma viisi igal aastal tasustada füüsilise hariduse ja spordi edendamise parimat algatust , näiteks pakkudes auhinda .
<chp>
<sp>
( NL ) Austatud juhataja , ma räägin siin oma kolleegi härra Bloklandi nimel .
See arutelu on järjekordseks näiteks selle kohta , et väljapakutud mullapoliitika on väga vastuoluline .
Nüüd , kui on kaks ettepanekut - strateegia ja direktiiv - näib , nagu oleks lisatud uus keskkonnapoliitika haru .
Ma ütlen " näib ” , kuna see on nii vale kui olla saab .
Mullakasutuse säästlik majandamine juba on 33 Euroopa direktiivi keskmes , näiteks veepoliitika raamdirektiiv .
Miks me siis esitame korduvaid õigusakte , millega kaasneb veelgi suurem koormus eelkõige neile liikmesriikidele , kellel juba on hästi toimiv mullapoliitika ?
Ma toetan Vittorio Prodi teemastrateegiat .
Minu arvates peavad liikmesriigid , kellel mullapoliitika väljatöötamine seisab alles ees , seda tegema strateegia põhjal .
Raamdirektiiv teisalt aga on ebaproportsionaalne ja minu arvates lisaks vastuolus subsidiaarsuse põhimõttega .
Erinevalt õhust ja veest ei ole mullal piiriülest mõõdet ja poliitikat viiakse tihti ellu piirkondlikul või kohalikul tasandil .
See on ka põhjus , miks mina - see tähendab härra Blokland - olen liitunud komisjoni ettepanekut tagasi lükkava muudatusettepaneku esitajatega .
<sp>
Austatud juhataja , me oleme tuttavad mõttega , et maa hõivamine on alusetu teisele kuuluva vara omastamine .
Mulle näib , et see mulda käsitlev direktiiv on Brüsseli alusetu võimu haaramine ja toob endaga loomulikult kaasa vältimatu täiendava bürokraatia .
Erinevalt õhust ja veest , muld ei liigu , nagu selle arutelu käigus on öeldud , riigist riiki .
Sellel ei ole piiriülest mõõdet .
Mullapoliitika on ja peaks jääma seega liikmesriigi küsimuseks .
Saastuse kompleksse vältimise ja kontrolli direktiivi , nõuetele vastavuse kohustuste , prügiladirektiivi ja nitraatide direktiiviga nähakse meil ette rohkem kui piisavalt ELi sekkumist .
Seega ei ole mul ühtegi vabandust selle võimunäljas ettepaneku täieliku tagasilükkamise ees .
Kuid kui EL vormile kindlaks jäädes sellegipoolest otsustab sekkuda sellesse riiklikku küsimusse , siis üheks algatuseks , mida ta võiks kaaluda , on maksu kehtestamine põllumajandustootjatele selle eest , et nad mulla harimisel ja põllumajanduslike toimingute käigus sekvesteerivad süsinikdioksiidi .
<sp>
( FR ) Austatud juhataja , minu esimene mõte seoses kõnealuse direktiivi ettepanekuga oli selle teksti tagasilükkamine .
Ma arvan samuti , et raamdirektiiv ei olnud võib-olla sobivaks lahenduseks .
Milleks veel üks dokument mullakaitse kohta , kui meil juba on terve hunnik määrusi mulla , jäätmete , taimekaitsevahendite ja looduskaitse kohta ?
Parema õigusloome raames mõtlesin ma , et me ei peaks minema taas läbi Euroopa Komisjoni veski .
Ma asetasin end eriti meie omavalitsusüksuste juhtide kingadesse , kes seisaksid silmitsi järjekordse dokumendi lahtiseletamisega .
Ometi on tegelikkus selline : inimtegevus ei ole mullaga arvestanud .
Me oleme intensiivse tootmisega mulla ära kurnanud .
Lisaks sellele kaasnevad kliimamuutused ja kõrbestumine .
Meie linnaplaneerimise poliitika on mulla mineraalaineterikkaks muutnud , seda halvendanud , ning meie kaaskodanikud on nüüd üllatunud , kui nad elavad üle katastroofilisi üleujutusi , sest muld ei ima enam vihma endasse .
Kes ei ole näinud avatud haavasid maastikus , mille on põhjustanud kaevandused , mis varustavad meid niivõrd väärtuslike materjalidega ?
Vaesunud , kuivanud , degradeeritud , saastatud ja muljutud muld - selliseks on see maa muutunud , millest eelmised põlvkonnad rääkisid sügava austusega , sest maa oli neile kõik : nende töö , nende toit , nende elu ja paljudele neist nende ainus vara .
Mis oli kunagi meie emake Maa , seda me vaatame nüüd kahtlustusega .
Mis on selle degradeerumise , selle saastamise tagajärjed meie keskkonnale ja tervisele ?
Proua Gutiérrez on teinud märkimisväärset tööd , püüdes leida vastuvõetava lähenemisviisi , püüdes tuua üksteisele lähemale neid , kes seda direktiivi ei tahtnud , ja neid , kes tahtsid .
Ta on parlamenti kuulda võtnud .
Ta on leidnud tasakaalukaid seisukohti , mis tunnustavad subsidiaarsuse vajadust meetodite valikul , kuna liikmesriikide vahel valitsevad suured ebavõrdsused .
Lõplik tekst on suuresti edasi arenenud .
Seal välditakse halduskulude koormuse suurendamist , julgustades meid parandama mineviku vigu , meie põllumajanduslikke , tööstuslikke ja linnadega seotud tavasid , mis ei arvestanud mullaga .
See raport , mille proua Gutiérrez on täielikult ümber töötanud , on rahuldav .
Euroopa Liidus on niivõrd suured muldade erinevused , et subsidiaarsuse tagatis on keskse tähtsusega , tagades samal ajal mulla kaitse ja säästliku kasutamise .
<sp>
( HU ) Meie peamiseks eesmärgiks on tagada tervislik keskkond meie kodanike jaoks ning suurema osa meie keskkonna elementide jaoks on olemas karmid liidu õigusaktid .
Muld on ainus keskkonna element , mida me ei ole veel suutnud reguleerida , nii et hetkel ei ole ühtegi liidu vahendit peatamaks mulla saastamist ja selle kvaliteedi langemist , kuigi see põhjustab meile kõigile mitmete kümnete miljonite eurode väärtuses kahju .
Kehtivate õigusaktide kohaselt on mulla saastumise vastu tegutsemine kohustuslik ainult juhul , kui saaste levib muudesse looduskeskkonna osadesse : põhjavette , magevette , põllumajandussaadustesse , või kui on liiga hilja , et tegelikult enam midagi teha .
Ma tervitan selle uue direktiivi vastuvõtmist Euroopa Liidu poolt ja mul on hea meel , et on koostatud kompromissettepanek , mis on keskkonnakaitse seisukohalt veelgi vastuvõetavam .
Ungari seisukohalt on samuti tähtis , et - nagu paljud meist on välja pakkunud - õigusaktis käsitletaks mulla hapestumise probleemi .
See on tõsiseks ohuks põllumajandustootmisele , nii et selle vastu tuleb võidelda , kasutades ka liidu õiguslikke vahendeid .
Saastunud alade tunnustamine julgustab hüvitamist , nii et me saame takistada joogiveevarude saastumist ja loomulikult saastunud taimede kasvatamist .
Mullakaitse õiguslik reguleerimine on seega põllumajandustootjate huvides .
Ma loodan seetõttu , et teatud parempoolsetel parlamendiliikmetel , sealhulgas üllatuslikult mõnedel Ungari parlamendiliikmetel , ei õnnestu katse takistada direktiivi väljatöötamist , millega kaitstakse Ungari põllumajanduse ja keskkonna huvisid .
Direktiivi kohaselt on avastatud saastatud või degradeerunud mullaga alade taastamine liidu ülesanne , mille jaoks on tulevastes ühenduse eelarvetes vaja leida vahendeid .
<sp>
Austatud juhataja , selles ettepanekus võtta vastu mullakaitse direktiiv on tohutuid usutavuse lünkasid .
Esiteks erinevad mulla koostis ja kvaliteet üksiku riigi erinevates osades märkimisväärselt .
Kui palju suuremad erinevused on suuresti erineva kliimaga 27 liikmesriigi muldade vahel ?
On absurdne arvata , et EL saab kehtestada kõigile sobiva direktiivi mulla kohta Vahemerest Skandinaaviani .
Nüüd paar sõna meie juba niigi surve all põllumajandustootjate nimel , kellest paljud on kirjutanud minu valimispiirkonna büroosse , et seada tugevalt küsimärgi alla vajadus mullakaitse direktiivi järele .
Nad on küllaltki õigustatult juhtinud tähelepanu sellele , et nad on huvitatud mulla kaitsmisest , sest see on nende elatusallikas .
Samuti väidavad nad , et see paneks nende õlule järjekordse tüütu koorma selle läbi , et kehtivaid riiklikke õigusakte ei tunnustata piisavalt .
Teise suure usutavuse lünga tekitab ELi lühinägelik avatud piiride poliitika , mis on innustanud massilist sisserännet Ida-Euroopast minu kodumaale .
See on tekitanud vastavalt vajaduse hooneehituse ulatusliku kava järele igale ruutmeetrile olemasolevale maale - meile öeldi , et ligi kolm miljonit uut kodu aastaks 2020 .
Isegi roheline vöönd on ohustatud .
Ulatuslike aakrite matmine jäiga betooni alla ei vasta minu arusaamale parimast mulla kaitsmise viisist .
<chp>
<sp>
kirjalikult . - Ma hääletasin komisjoni mullakaitsekava esimese lugemise raporti poolt .
Ma pooldan mullakaitsevajadust , aga ei ole veendunud , kas direktiivi kohaldamine on õige lähenemisviis või oleksid ehk vähemnormeeritud meetmed sobivamad .
<sp>
kirjalikult . - Mina hääletasin kõnealuse raporti poolt , aga vastu punktidele 8 ja 10 , kuna ma ei ole nõus , et mullakaitsega seoses on vaja täiendavaid õigusakte .
Maksimaalse võimaliku mullakaitse tagamiseks on juba olemas terve rida õiguslikke mehhanisme ja ma ei arva , et seni kuni need õigusaktid on täielikult rakendatud ja nende mõju analüüsitud , oleks selles valdkonnas vaja täiendavaid õigusakte .
<sp>
kirjalikult . - ( PT ) Keskkonnakaitse on Euroopas oluline poliitiline küsimus , mis on viimastel aastatel kiiresti arenenud ja mille puhul teaduslikud uuringud on liidu prioriteediks .
Sellegipoolest ei saa Euroopas kaitsta keskkonda , kaitsmata mulda , millele mõjuvad mitmesugused degradeerimisprotsessid .
Vajadus konkreetsete kaitsemeetmete järgi uues Euroopa raamistikus on seetõttu antud valdkonnas äärmiselt mõistlik .
Me tunnistame , et peamiselt kuulub muld eraomandisse , kuid samuti ka seda , et muld on kõigi jaoks oluline loodusvara ja et seda tuleb seetõttu tulevaste põlvkondade jaoks hoida .
Kuna mullakaitse on tihedalt seotud peamiste rahvusvaheliste keskkonnaga seotud väljakutsetega , on vaja kaaluda niisuguse ühenduse õigusloome väljakujundamist , mis kavandataks just mulla enda kaitsmiseks ja mis võiks julgustada teabe vahetamist ja heade tavade koordineerimist liikmesriikide vahel .
Seetõttu tundub , et mullakaitse tulevasse kliimaga seonduvasse reeglistikku lisamise eelduseks on tunnistamine , et vajame rohkem teadmisi selle ressursi rolli kohta kliimamuutuse vähendamisel ja nendega kohanemisel .
<sp>
kirjalikult . - ( IT ) Härra juhataja , daamid ja härrad , soovin väljendada oma poolehoidu Prodi raportile .
Euroopal on vaja ühist mullakaitse strateegiat .
Mulla degradeerumine jätkub terves Euroopas , arvestades , et kehtivad õigusaktid ei ole võimelised võitlema niisuguste nähtuste vastu nagu erosioon , orgaanilise aine kadumine , pinnase tihenemine ja sooldumine , maalihked ja reostus .
Tegevuste ja abinõude kava on vaja kujundada Euroopa tasandil , arvestades loomulikult riiklike oludega ning loomulikult liikmesriikide subsidiaarsuse ja koostöö raames .
See on hädavajalik eelkõige selles osas , mis puutub ohupiirkondade kindlakstegemisse ja abinõude pakettide kavandamisse .
Veel enam , on eluliselt vajalik , et kõigil 27 liikmesriigil oleks selles valdkonnas vähemalt minimaalne õigusloome ja et kasutusele võetaks haridus- ja teavituskampaaniad .
<sp>
kirjalikult . - ( PL ) Mitmekülgne mullakaitse on rahvusvahelisel tasandil üks peamisi keskkonnakaitse väljakutseid .
Sellel on samuti tohutu mõju liikmesriikide majandusele .
Soovin väljendada oma muret mullastiku loodusliku degradeerumise ja inimtegevusega põhjustatud mullastiku degradeerumise tagajärgede pärast .
Mulla degradeerumine on sageli põllmajanduse ja metsanduse valdkonnas toimuva sobimatu inimtegevus tagajärjeks .
See võib olla ka tööstuse , turismi ja linnade arengu tagajärjeks .
Peaksin täiskogu ees välja tooma , et eeskirjade sätete järgmine teeb võimalikuks degradeerunud maa taasklassifitseerimiseks , vältides niiviisi roheliste põllumaade kasutamist tööstuslikul ja kaubanduslikul eesmärgil .
Eeskiri võimaldab mulda klassifitseerida ka vastavalt selle potentsiaalile taimede ja loomade kasvatamisel , viidates eriti kõrgekvaliteedilise toidu tootmisele .
Sooviksin esile tuua vajaduse välja arendada Euroopa strateegia , mille eesmärgiks oleks kindlaks teha ja lahendada pinnase degradeerumisega seotud küsimusi .
Mullatüüpide suure varieeruvuse tõttu on vaja riiklikust tegevusest sõltumatud Euroopa strateegiat .
Niisugune Euroopa strateegia põhineks ennetustööle ja selle eesmärgiks oleks tõsta avalikku teadlikkust ja veenda avalikkust mullastiku kaitse vajaduses .
Lisaks määrataks strateegia abil kindlaks riskipiirkonnad , seades eesmärgiks selle probleemi lahendamise Euroopa tasandil .
Tuleb märkida , et on vaja tõmmata selge eraldusjoon antud eeskirja ja Euroopa õigusloomealaste mullakaitsega seotud standardite vahele , selleks et vältida õigusaktide dubleerimist .
Tundub , et kõnealuse Euroopa õigusakti eesmärgiks ei ole mulla degradeerumise vältimine .
Samal ajal on mullakaitse tihedalt seotud peamiste rahvusvaheliste väljakutsetega looduskeskkonna kaitsmise valdkonnas .
Seetõttu usun , et kindlasti on vaja välja arendada ühenduse õigusloome , mille eesmärgiks oleks mulla enda kaitse .
<chp>
<sp>
fraktsiooni PPE-DE nimel . - ( PT ) Proua juhataja , tõenäoliselt Te ei kuulnud , mida ma ütlesin .
Alustuseks ütlesin ma , et kompromissi saavutamise nimel oleksime valmis kõnealuse ettepaneku heaks kiitma .
Siiski meeldiks meile , kui jõuludega seotud kompromissi saavutamiseks kiidaksid meie sotsialistidest sõbrad omakorda heaks Venezuela küsimust käsitleva resolutsiooni ettepaneku pärast riigis toimunud referendumit .
<sp>
Kas keegi liikmetest on ettepaneku vastu ?
<sp>
fraktsiooni GUE / NGL nimel . - ( DE ) Proua juhataja , ma olen sotsialistide fraktsiooni ettepaneku üle pigem üllatunud .
Sotsialistide , roheliste ja minu fraktsiooni ühine resolutsiooni ettepanek hõlmas Kigalis vastu võetud resolutsiooni .
Kigalis leppisid fraktsiooni PPE-DE liikmed samuti kokku kõnealuse kompromissi suhtes , seega ei saa ma lihtsalt aru , miks kõik tuleks nüüd edasi lükata edasiseks aruteluks , kui käesoleva parlamendikoosseisu liikmed on juba jõudnud kokkuleppele .
Kigalis nõustusid kõik selle kompromissiga !
Seega ei ole ma edasilükkamisega nõus , kuna suur hulk liikmeid on dokumendi juba heaks kiitnud ja seega võiks selle üle täna hääletada .
<sp>
fraktsiooni Verts / ALE nimel . - ( DE ) Proua juhataja , lihtsalt selleks , et midagi ei jääks arusaamatuks : probleem ei seisne sisus , vaid selles , et nad soovivad tagada häälteenamuse .
Ma leian , et see on õigustatud .
Teil on täiesti õigus , härra Markov , ettepanek nõuab arutelu uuesti alustamist , millest on keeruline aru saada , kuid sotsialistide idee seisneb häälteenamuse tagamises , et toetada seda , mida igaüks niikuinii soovib .
Selles ongi küsimus ja see on põhjus , miks nad taotlevad edasilükkamist .
See on kõik .
( Parlament kiitis taotluse heaks )
<sp>
Hääletus majanduspartnerluslepinguid käsitlevate ettepanekute üle lükatakse detsembrisse ja kavandatavad tähtajad on järgmised :
resolutsiooni ettepanekute esitamiseks kolmapäev , 5. detsember kell 12.00 ;
muudatusettepanekute ja ühiste resolutsiooni ettepanekute esitamiseks esmaspäev , 10. detsember kell 19.00 .
Hääletamine toimub kolmapäeval , 12. detsembril .
Euroopa Rahvapartei ja Euroopa Demokraatide fraktsioon esitasid mulle taotluse , et arutelu Venezuela referendumit käsitleva komisjoni avalduse kohta lõppeks resolutsiooni ettepanekute esitamisega .
Kas keegi liikmetest on kõnealuse taotluse vastu ?
<chp>
<sp>
fraktsiooni PSE nimel . - ( FI ) Härra juhataja , suur tänu raportöörile proua Kallenbachile , teistele variraportööridele ning siseturu ja tarbijakaitse komisjoni esimehele proua McCarthyle selle keerulise õigusaktide paketi lõpuleviimise eest .
Kui me peaaegu kaks aastat tagasi tööd alustasime , kinnitati meile , et sellest saab eelkõige tehniline meede , mille ainus eesmärk on kasutada ÜRO tulirelvaprotokolli , et võimaldada sellel muutuda ELi õigusaktiks .
Protsess oli aga kõike muud kui tehniline .
Mõned tahtsid relvad täielikult keelustada ja piirata inimestel neid seaduslikult meelelahutuseks kasutada , samal ajal kui mõned ei soovinud mingisugust kontrolli relvade ostmise ja kasutamise üle .
Raportööri proua Kallenbachi juhtimisel leidsime siiski tasakaalustatud kompromissi , mille puhul võetakse arvesse inimeste ja ühiskonna turvalisust ning relvi ajaviiteks kasutavate inimeste ja jahimeeste vajadusi .
On mõistlik , et jälgimise lihtsamaks muutmiseks kõik ELi relvad registreeritakse ning et liikmesriigid peavad tulevikus säilitama relva ja selle omanikuga seotud andmeid vähemalt 20 aastat .
Samuti on oluline , et direktiiv hõlmaks järeletehtud ja ümbertehtud relvi .
Jahimeeste ja laskesportlaste elu muutub palju lihtsamaks , kui Euroopa tulirelvapassist saab ainus dokument , mida nad ühest riigist teise reisimisel vajavad , ning seda ei tohiks maksustada .
Direktiivis sätestatud vanusepiirang 18 aastat ja selle erandid on minu arvates mõistlikud .
See tähendab näiteks , et minu kodumaal Soomes võivad tuhanded registreeritud alaealised jahimehed jätkata oma hobi oma vanemate nõusolekul , just nagu praeguseni .
Niisugused direktiivid tõestavad oma väärtust avalikkuse silmis .
ELi neli vabadust muutuvad samuti tugevamaks , kui ELi arendatakse kui siseõiguste turvalist ala .
<sp>
fraktsiooni ALDE nimel . - ( FI ) Härra juhataja , sooviksin samuti tänada kõigepealt raportööri proua Kallenbachi väga hästi koostatud raporti eest .
Igaühe tulevikku silmas pidades on oluline vältida tulirelvade ebaseaduslikku tootmist ja müümist .
Raport aitab kõnealust eesmärki saavutada .
Meie soomlased oleme mures selle pärast , kas noortel tuleks lubada jätkata jahipidamist meelelahutuse eesmärgil .
Soomes on spordi tegemiseks vaja luba ja seda seiratakse hoolikalt ning relvade turvaliseks ja vastutustundlikuks kasutuseks on kogemustega jahimehed andnud välja juhise .
Minu arvates on oluline , et Soome parim tava ja pikaajaline traditsioon saab jätkuda ka pärast uue direktiivi vastuvõtmist .
On tähtis , et me lepiksime homme kokku hoolikalt ettevalmistatud kompromissis , milles ühitatakse liikmesriikide erinevad tavad ning liikmesriigid võivad teatavates tingimustes lubada ka alla 18aastastel osta ja omada tulirelvi jahipidamise eesmärgil .
<sp>
fraktsiooni UEN nimel . - ( PL ) Härra juhataja , väga oluline on kontrollida tulirelvade omamist , kui me soovime tagada Euroopa elanike turvalisuse .
On selge , et ühegi asjaomase sättega ei tohiks ülemäära piirata kodanike õigust tagada oma turvalisus oma territooriumil ega nende õigust tagada isiklik turvalisus oluliste avalike ülesannete täitmisel või pärast nende täitmist .
Lisaks on kodanikel õigus omada relvi , mis on perekonnareliikviad või mida kasutatakse jahipidamise või spordi tegemise eesmärgil .
See kõik kuulub Euroopa traditsiooni hulka .
Kõik piirangud peavad olema seotud inimese psühholoogilise seisundiga ning neid tuleks kohaldada ka inimeste suhtes , keda kahtlustatakse kuritegude toimepanemises .
Lisaks tuleks minu arvates niisuguseid piiranguid kohaldada ka avalikult fašismi ja radikaalset kommunismi toetavate inimeste ja äärmuslike islamiaktivistide suhtes .
Praegu Euroopas kättesaadav tehnoloogia võimaldab igaühel , kes on osav , luua suhteliselt kiiresti amatööri tulirelva .
Seetõttu ei takista üleliigsete piirangute kehtestamine kurjategijatel tulirelvi omada ning piirab põhjendamatult kodanike õigusi , sealhulgas õigust enesekaitsele .
Meie piirikontrolle tuleb veelgi tugevdada , sest ebaseaduslikel sisserändajatel õnnestub endiselt Euroopasse siseneda ning relvi on üha lihtsam salakaubana vedada .
<sp>
fraktsiooni GUE / NGL nimel . - ( SV ) Härra juhataja , ELi relvadirektiivi kavandatud muudatuste eesmärk on parandada relvade kontrollimist .
Direktiiviga tagatakse parem märgistamine ja rangemad kaubandusnõuded relvadega kauplemise ja nende tootmise suhtes .
See on hea eriti selle pärast , et komisjon tahab kõnealuseid nõudeid isegi rangemaks muuta .
Kõnealune küsimus on erilise tähtsusega , võttes arvesse saatuslikku tulistamist mõned nädalad tagasi Soomes Jokela koolis .
Hulkuvad noorukid , Internetis vägivallakultuuri levimine ja relvadele juurdepääs põhjustavad koos kahjuks surma .
Seetõttu on äärmiselt olulised rangemad meetmed , mis meil tuleb vastu võtta .
Samuti on hea , et see on minimaalsete nõuete direktiiv .
Teiste sõnadega võivad liikmeriigid minna kaugemale ja luua rangemad õigusaktid .
Ma sooviksin , et see oleks kõikide ELi õigusaktide alus .
See lahendaks palju probleeme .
Tundub , et me suudame jõuda kokkuleppele esimesel lugemisel .
See on hea , kuna võimaldab säästa aega ja ressursse , mida võib kulutada millelegi muule , näiteks rahumeelsema ja lastesõbralikuma ühiskonna loomisele .
<sp>
fraktsiooni IND / DEM nimel . - ( SV ) Härra juhataja , jahipidamine on ammu tekkinud tava .
Iga liikmesriik soovib kaitsta erinevat jahipidamistraditsiooni .
Seetõttu kujutab tänane arutelu endast pika protsessi kokkuvõtet .
Erinevad tugevad soovid tekitasid vastuolu , peeti palju arutelusid ning variraportööril ei võimaldatud võtta osa kolmepoolsetest kohtumistest .
Paljud esialgsed ettepanekud oleksid võinud kahjustada liikmesriikide jahipidamiskultuuri .
Kahjuks ei piisanud Euroopa tulirelvapassist kui ainsast dokumendist , mida nõutakse jahi- ja laskesportlaste relvade juhusliku kasutamise korral teises liikmesriigis .
Liikumisvabadust takistab asjaolu , et teatavates liikmesriikides on lubatud nõuda lisadokumente .
Ühenduse jahimehed ja laskesportlased peavad taluma suuremat bürokraatiat kui kolmandate riikide kodanikud .
Õnneks on keelustatud maksude nõudmine niisugustelt lubadelt .
Protsessi käigus püüdsin ma variraportöörina mõjutada kõnealuseid juhuseid käsitlevat lõplikku raportit , kui mul võimaldati kohtumistel osaleda .
Oma töös keskendusin ma peamiselt kahele küsimusele .
Ma soovisin takistada relvade Internetist tellimise keelustamist ning hoida ära muudatused erandite tegemises koolidele , kes pakuvad koolitust loodusressursside haldamises ja laskespordis .
Äärepoolseimates piirkondades takistaks Internetist relvade tellimise keelustamine relvadele juurdepääsu jahipidamise eesmärgil .
Rootsis kehtivad meil praegu tõhusad õigusaktid Interneti-ostude kohta , mille on heaks kiitnud nii jahimehed kui ametiasutused .
Teine küsimus käsitles minimaalset vanust , mis mõjutaks mitmeid keskkooliprogramme .
Rootsis on jahipidamise alasel koolitusel oluline osa tulevastele põlvedele jahipidamise ja jahiloomade kaitsmise alaste oskuste õpetamisel .
Nüüd võivad meie jahipidamistraditsioonid edasi elada .
Kohmakast bürokraatlikust ettepanekust on saanud vastuvõetav , kuigi mitte ideaalne kompromiss .
<chp>
<sp>
( SK ) Hr juhataja , tahaksin käsitleda Slovaki Vabariigi vähemuskeelte raadiojaama küsimust , mis kavatseb tegutsemise katkestada .
Slovaki Vabariigi riigiraadio on seaduse kohaselt kohustatud edastama saateid rahvusvähemuste keeltes .
Eelmisel nädalal otsustas raadio juhtkond lõpetada raadiojaama Rádio Pátria saated vähemuskeeltes kesklainel vahendite puudumise tõttu .
See tähendaks saadete lõppemist ungari , ruteeni ja ukraina keeles .
Kui Slovakkia parlament ei eralda järgmise aasta eelarvet kinnitades vahendeid kesklainesaadetele , lõpeb saadete edastamine vähemuskeeltes 1. jaanuaril .
Slovakkias on nendel saadetel 80-aasta vanune traditsioon .
On otsustatud , et saadete edastamine jätkub interneti kaudu , kuigi hinnanguliselt on ainult 1 % kuulajatest arvuti ja kasutavad seda raadio kuulamiseks .
On siiski alternatiivseid lahendusi ...
<sp>
Hr juhataja , sellel nädalavahetusel hakkab Euroopa Ülemkogu arutama ka energiaprobleeme , millest on saanud ühise julgeoleku küsimus .
Seda arvesse võttes lubage mul esitada Euroopa Ülemkogule kolm soovi .
Esiteks soovin , et nõukogu toetaks komisjoni ettepanekuid omandisuhete eraldamise ja kolmandate riikide enamusosaluse piiramise kohta elektri- ja gaasiturgudel .
See on põhiküsimus õiglase konkurentsi tagamisel ja riiklike monopolide vaheliste läbipaistmatute tehingute ärahoidmisel .
Teiseks soovin , et liikmesriikidel oleks võimalik piirata elektri importi kolmandatest riikidest juhul , kui see võib seada olulisel määral ohtu pikaajalise varustuskindluse .
Kolmandaks , kas tohin meenutada nõukogule Euroopa Parlamendi septembrikuu resolutsiooni energiajulgeoleku kohta , milles esitatakse ettepanek energiajulgeoleku välispoliitika ametniku ametikoha loomiseks ?
<sp>
( PL ) Hr juhataja , täna , kolmanda aastatuhande alguses , seisab maailm silmitsi ikka veel lahendamata minevikuprobleemidega ja nendele lisanduvad uued väljakutsed .
Võime olla uhked , et Euroopa Liit on muutuste looja ja et meie suurimad väärtused on inimõigused , vabadus , demokraatia , tolerantsus , vaba turg , tõusnud elatustase ja looduskeskkonna hoidmine .
Kui tahame tõhusalt tegutseda nende ideede ja eesmärkide ellurakendamiseks , peab meie EL olema asjalik ja tõhus .
Hakkame ühe konkreetse tööetapiga lõpule jõudma : võtame vastu reformilepingu , Lissaboni lepingu .
See on väga kena , aga elu on kavandanud meie jaoks uued väljakutsed .
Lepingu kõiki sätteid rakendades , ajakohastades ELi ja selle asutuste toimimist , peame rääkima - ja tahame rääkida - tulevikust , paremast tulevikust Euroopa , meie liikmesriikide jaoks ...
( Juhataja katkestas sõnavõtja )
<sp>
Hr juhataja , sooviksin jätkata oma Strasbourgi traditsiooni nende liikmesriikide nimetamiseks ja häbistamiseks , kes ei järgi Lissaboni direktiive .
2005. aastal leppisid kõik 27 liikmesriiki kokku energiat tarbivatele toodetele ökodisaini nõuete sätestamise raamistiku järgimises .
2007. aasta augustiks olid ainult kuus liikmesriiki teatanud kõnealuse direktiivi täielikust siseriiklikku õigusesse ülevõtmisest .
Komisjon algatas 21 liikmesriigi suhtes rikkumismenetlused ja käesolevaks ajaks ei täida 15 liikmesriiki ikka veel osutatud õigusakti .
Nii et häbistav nimekiri hõlmab - Saksamaa , Itaalia , Luksemburg ( uuesti ) , Portugal , Malta , Küpros , Poola , Tšehhi Vabariik , Slovakkia , Sloveenia , Ungari , Soome , Taani , Eesti ja Kreeka .
Käesoleval Bali konverentsi toimumise nädalal on skandaalne , et liikmesriigid ei suuda järgida meetmeid , mille osas nad on juba kokku leppinud ja mis oleksid võinud avaldada juba märkimisväärset mõju kliimamuutuste küsimusega tegelemisele .
<sp>
( HU ) Daamid ja härrad , täna on Lääne-Balkanil ja samuti kogu Euroopa Liidu elus pöördepunkt .
Täna saab otsa ÜRO serblastele ja albaanlastele antud tähtaeg kokkuleppele jõudmiseks .
Me oleksime pidanud ette teadma , et troika jõupingutused selle saavutamiseks olid määratud läbi kukkuma .
Kosovo deklareerib väga tõenäoliselt kahe kuu pärast oma sõltumatust ja on ikka veel raske hinnata selle tagajärgi Lääne-Balkani piirkonnast väljaspool .
Kosovost saab ELi protektoraat .
Kosovo lahendus on ühise välis- ja julgeolekupoliitika otsustav test .
Kas suudame jõuda ühisele seisukohale või saavad meist Ameerika ja Venemaa nääklemise ohvrid ?
Kui EL ei ole ühtne , kujutab see endast tõsist ohtu piirkonna tasakaalustamisele ja Euroopaga integreerimisele , nii et hea ja õiglane lahendus Kosovos on väga oluline .
See on ELi vastutus .
<chp>
<sp>
Austatud liikmed , volinik Ferrero-Waldner , daamid ja härrad , Euroopa Parlamendil on eriline au tervitada täna Strasbourgis tema majesteet Abdullah II , Jordaania Hašimiidi Kuningriigi kuningat .
Me soovime Teie majesteedile südamlikult tere tulemast Euroopa Parlamenti .
( Aplaus )
Ma tervitan samuti ka kuningas Abdullahi saatvat kõrgetasemelist delegatsiooni , eriti Jordaania parlamendi mõlema koja spiikrit .
( Aplaus )
Tänane Jordaania kuninga visiit on arvult kolmas 2002. aastast alates , kui tema majesteet pöördus Euroopa Parlamendi poole kõnega .
Novembris 2004 külastas kuningas esimeeste konverentsi Brüsselis .
Tema visiit ja kõne Euroopa Parlamendis täna , on nii märk tugevast partnerlusest Jordaania Hašimiidi Kuningriigi ja Euroopa Parlamendi vahel kui ka julgustav märguanne meie ühisest tulevikust Vahemere regioonis .
Teie majesteet , ma valmistusin palju pikemaks kõneks , kuid kuna me pidime paluma Teil veidi oodata , teen ma lühidalt ja ütlen lihtsalt , et Teie kohalviibimine siin meie juures on imetore ja mul on äärmiselt meeldiv paluda Teid esineda meile kõnega .
( Aplaus )
<sp>
Jordaania Hašimiidi Kuningriigi kuningas . - Bismillah ar-Rahman ar-Rahim , hr president , parlamendi liikmed , daamid ja härrad , tänan teid sooja tervituse eest ja Jordaania rahva nimel on mul au veelkord selle auväärse institutsiooni ees üles astuda .
Sõbrad , täna viibivad siin muutuv Euroopa ja muutuv Kesk-Ida .
Suureneva liikmete arvu ja visioonidest kantud missiooniga Euroopa - piiriülene koostöö ja tõketeta majanduskasv .
Uute horisontide ja kasvava lootusega Kesk-Ida - naabritevaheline rahu , võimalused meie rahvaste ja tulevik meie noorte jaoks .
Need suundumused ei leia aset isolatsioonis .
Meie piirkondade lootuste saavutamine suurendab stabiilsust ja loob uusi võimalusi julgeoleku ja õitsengu jaoks kogu maailmas .
Edu saavutamine on sügavalt meie enda huvides .
Meie ees seisab kriitiline võimalus .
Kahe nädala eest kohtusid Euroopa Liidu ja meie mõlema piirkonna rahvaste toel Annapolises iisraellased ja palestiinlased .
Nad tõotasid kompromissituid läbirääkimisi rahulepingu sõlmimiseks 2008. aastal ja viivitamatuid samme tegevuskavast tulenevate kohustuste rakendamiseks .
Esimest korda aastate jooksul näeme liikumist püsiva kokkuleppe ja sõltumatu , suveräänse , elujõulise Palestiina riigi poole .
( Aplaus )
Osutatud edasiliikumine on paljude rahu sõprade töö , kaasa arvatud Euroopa ja Araabia riikide juhid .
Uskusime , et pärast kriisi aastatepikkust halvenemist on vaja strateegiat muuta .
Nõudsime uut valmisolekut kahte riiki hõlmava eesmärgi saavutamiseks ja sihipärast protsessi selleni jõudmiseks - kiirete tähtaegade , mõõdetavate nõudmiste ja tegevuse teetähistega .
Teist võimalust antakse harva , aga ma usun , et oleme ühe saanud .
Ees seisavad väga reaalsed väljakutsed , aga Annapolis on tekitanud uue lootusesädeme .
Me saame ja peame puhuma selle sädeme kindla veendumuse , tegevuse ja käegakatsutavate tulemuste leegiks .
Meie naabrina jagab Euroopa meie huvi selle meie ajajärgu keskse kriisi lahendamise vastu .
Kõik osapooled austavad Euroopa erapooletut osa ja piirkondliku progressi ja rahu mudelit .
Aastaid olete olnud lahenduste otsimisel meie partneriks .
Samuti olete meie partneriks tulemuste nautimisel - elav rahu ja õitsengu piirkond meie ühisel poolkeral .
Kirjeldatud reaalsus annab Euroopale rahu tulevikus tähtsa ja esiletõusva osa .
Räägin konkreetselt Euroopa Liidust ja teist , Euroopa häältest siin Euroopa Parlamendis .
Tulin täna siia , et teie pühendunud tegevust tagant tõugata , taotleda teie konkreetseid praktilisi oskusi ja investeeringuid tulevikku ja pakkuda Jordaania enda valmisolekut eesseisvatel tööga täidetud päevadel .
Sõbrad , tähtsates valdkondades on vaja alustada tegutsemist kohe .
Esimene valdkond on läbirääkimiste ja nende eesmärgi toetamine - lõplik kokkulepe , mis lõpetab konflikti , toob rahu Palestiinale ja Iisraelile ja lõpuks suveräänse , sõltumatu ja elujõulise Palestiina riigi .
( Aplaus )
Me ei tohi eesseisvaid raskusi alahinnata .
Küsimused on keerukad ja aastakümneid vanad .
Toime on vaja tulla tõeliste mureprobleemidega ja need seljataha jätta .
Positiivsel poolel mõistavad iisraellased ja palestiinlase oma sügavat ühist huvi konflikti lõpetamsie vastu .
Suur töö on juba tehtud .
Alates Oslost , võttes aluseks tegevuskava ja Genfi lepingu ning teised algatused on lahenduste parameetrid tähelepanu keskpunktis .
Ma usun , et pooltel on võimalik liikuda lõppetappi .
Selleni jõudmiseks on äärmiselt oluline rahvusvahelise kogukonna kaasamine .
Euroopal on ainulaadne kogemus konfliktijärgse taastumise ja lepituse mehhanismide ja protsessidega .
See hõlmab julgeolekuraamistiku loomist , mis suudab pakkuda kindlust mõlemale poolele .
Euroopa rahutagamisjõud kandsid Liibanonis konstruktiivset osa .
Teie valmisolek võib aidata tekitada usaldust Palestiina ja Iisraeli kokkuleppe vastu .
Kohapeal on vajadus mitte ainult ressursside , vaid partnerluse järele - et kasvatada majandusvõimalusi , tekitada kindlust , et poliitiline protsess töötab , aidata luua tingimusi rahu püsimiseks .
Nii palestiinlased kui iisraellased vajavad käegakatsutavaid tulemusi , ja kiiresti .
See tähendab vabanemist vägivallast ja okupatsiooni lõpetamist ; samuti tähendab see paremaid elutingimusi .
Okupeeritud aladel on humanitaarolukord palestiinlaste jaoks jätkuvalt kohutav .
Inimesed vajavad juurdepääsu töökohtadele ja haridusele , tõhusatele avalikele teenustele ja palju enamale .
Selline tegevus sisendaks suurt lootust ja oleks jõuliseks vastuargumendiks ekstremistlikele ennustustele , et midagi ei ole võimalik muuta .
Järgmisel nädalal kohtuvad Pariisis doonnorriigid ja institutsioonid ning võtavad kohustusi ja kavandavad edasiliikumist .
Euroopa rahvad ja Euroopa Liit osutavad juba abi , valmisolek , mida austavad kõik piirkonna rahvad .
Teine ja seonduv vältimatu vajadus on aru saada ja sõnastada rahupotentsiaal .
Peame hakkama praegu tulevikku uuesti kavandama - piirkond , kus konflikt on asendunud koostööga , kus piirkonna majandus koondab 22 riigi - üle 300 miljoni inimese , Atlandi ookeanist India ookeanini - võimekused ja ressursid - ja kus piiriülesed partnerlused edendavad arengut , tervishoidu , keskkonda ja palju enamat .
See on tulevik , mis annab inimestele võimaluse olla globaalse protsessi täielikud osalised .
See päästab valla uuemahulise partnerluse meie Euroopa naabritega teaduse , tehnoloogia ja kaubanduse valdkonnas .
Sellise paljutõotava tuleviku huvides peame liikuma kiiresti kõikehõlmava kokkuleppe poole , tegutsedes Süüria ja Liibanoni suunal .
Kogu Araabia maailm on tõepoolest edasiliikumise tähtsusest aru saanud .
Arabia rahualgatust kinnitati ühehäälselt eelmisel kevadel .
Piirkonnast väljapoole jäävad muslimiriigid on andnud sellele oma toetuse .
Lõpuks on saabunud suveräänse , sõltumatu ja elujõulise Palestiina riigi ning täielike , normaalsete suhete võimalus Iisraeli ja 57 araabia ja muslimi rahva vahel .
See tähendab aktsepteerimist , aktsepteerimist peamiste riikide poolt , kus on miljardeid kodanikke ja mis esindavad kolmandikku ÜRO liikmetest .
See avab ühise julgeoleku , rahu ja uute partnerluste tuleviku .
Kõnealuse rahu saavutamine mõjutab oluliselt teisi küsimusi .
See loob piirkonnas uue strateegilise ruumi , võimaldades lahendada teisi tõsiseid küsimusi alates vaesusest kuni tuumarelva levikuni .
Agressiivsetel jõududel ei ole enam võimalik ekspluateerida Palestiina põhjust enda ambitsioonide ja huvide saavutamiseks .
( Aplaus )
Vabanevad ressursid ja tähelepanu , et kasutada neid piirkonna potentsiaali edendamiseks läbi arengu ja reformide .
Meie Jordaanias oleme selleks tulevikuks valmis .
Oleme piirkonna ebastabiilsusele vaatamata survestanud oma reformiprogrammiga edasiliikumist .
Viimase kümne aasta jooksul oleme saavutanud märkimisväärseid tulemusi - suur majanduskasv , tõusev sissetulek inimese kohta , eeskujulik haridussüsteem .
Euroopa on olnud oluline partner erasektori investeeringute kui ka ametliku abi kaudu .
Lubage mul öelda , et hindame sügavalt parlamendi ja Euroopa Liidu toetust ja sõprust .
( Aplaus )
Ja me usume , et rahule järgnevatel päevadel saab meie partnerlus ainult kõrgemale liikuda .
Sõbrad , täna on meil võimalik mõelda suurest naabruskonnast , mis ulatub Läänemere põhjakaldalt Vahemere lõunakallastele ja mida jagavad Euoopa ning Kesk-Ida .
See on Euromedi partnerluse alus , mis on meie piirkondadevaheline koostöö- ja arenguplatvorm .
See on suurte ühiste huvide ja piiramatu potentsiaaliga suhe .
Partnerluse täiel määral väljaarendamine oleneb meist endist .
Täna saavad täiskasvanuks noored eurooplased , kes ei tunne jagatud Euroopat .
Nende noortel eakaaslastel Palestiinas ja Iisraelis selline positiivne kogemus puudub .
Nad on üles kasvanud jagatud ja konfliktidega maailmas .
Ühiselt on meil nüüd võimalus eemaldada tõkked nende tuleviku eest ja jätta minevik seljataha .
Täna esindab Euroopa Parlament märkimisväärselt rohkem liikmesriike , kui siis , kui ma alles viis aastat tagasi parlamendi ees kõnelesin .
See on kogu piirkonna valmisoleku tulemus partnerluse ja progressi ala laiendamiseks .
Kes-Ida tegeleb samasuguse olulise ülesandega .
Koos on meil võimalik selle töö edukusele kaasa aidata .
Täna on alanud uuendatud rahuprotsess .
Oleme minevikus näinud selliste alguste nurjumist .
Seekord on unikaalne sündmuste kokkulangemine loonud uued eduvõimalused .
Nüüd saame ja peame rahulubaduse ühiselt täitma .
( Aplaus )
Sõbrad , meie Jordaanias teame , et oliivipuu kasvamisel on istutamine ainult esimene samm .
Selle käigus aktiveeritakse sadu protsesse rakkude ja elustruktuuride loomiseks .
Tekivad juured , toimub kasv ja tugev südamik tagab ellujäämise .
Väljastpoolt tuleb vesi ja toetus elu säilitamiseks ja uute viljade moodustamiseks .
Kesk-Ida aladel istutati äsja uus oliivioks .
Nüüd on vaja alustada tegelikku tööd .
Meie kätes on protsessi ja struktuuride loomine , mis annab rahule juured , aitab sellel kasvada ja hoiab seda edaspidi elus .
Palun teil tungivalt selles pingutuses osaleda .
Meie partnerlus võib kaasa tuua ajaloolise muutuse ja rikkaliku saagi - rahu ja õitsengu aastad , mis toovad kasu meie rahvastele ja meie maailmale .
( Parlament tõusis ja tunnustas kõnelejat seistes ovatsiooniga )
<sp>
Teie majesteet , täname Teid Euroopa Parlamendi külastamise eest .
Täname Teid selle suurepärase kõne eest .
Meie kõik - aplaus näitas seda - oleme sügavalt Teie veendumustest puudutatud .
Vähe isiksusi , vähe juhte on sedavõrd pühendunud rahule Kesk-Idas kui Teie .
Nimetate meid sõpradeks ja ütlen Teile Euroopa Parlamendi nimel - seisame Teie kõrval , et luua Palestiina riik , millel on võimalik rahus elada . ..
( Aplaus )
... ja Iisraeli riik , millel on võimalik rahus elada .
Meie Euroopa Parlamendis usume inimväärikusse ja inimväärikus hõlmab kõiki inimesi selles maailmas .
( Aplaus )
Teie majesteet , soovime Teie riigiga tihedat koostööd ja Te olete üks väga vähestest , kes on külastanud Euroopa Parlamenti enam kui korra .
Meie Euroopa Parlamendis ja Euroopa Liidus soovime tugevat partnerlust , suhteid ja võimalusel sõprust kõikide Kesk-Ida riikidega .
Seisame Teie kõrval .
Töötagem koos .
Shukran jazilan .
Tänan Teid , Teie majesteet .
<sp>
( DE ) Juhataja , daamid ja härrad , arvestades ametlikku istungit Jordaania kuningaga pole kõik minu kolleegid , poliitiliste fraktsioonide esimehed , kahtlemata saanud meie menetluseeskirjade kohaselt võimalust esitada avaldusi varemtoimunud sündmuste kohta .
Ma tahaksin seda teha praegu .
Usun , et räägin paljude liikmete nimel , kui ma väljendan kõigepealt tänu täiskogu esimehele hr Barrosole ja hr Sócratesele selle väärikuse eest , millega nad kaitsesid põhiõiguste harta allkirjastamise pidulikku toimingut .
Nende taga seisis selle maja valdav enamus .
( Aplaus )
Siiski on kaks asja , mida mul oleks öelda täiskogule ja ma ütlen seda ainult iseenese algatusel , mitte oma fraktsiooni nimel .
Ma räägin iseenda eest .
Tahaksin juhtida täiskogu tähelepanu asjaolule , milles mina kui fraktsiooni esimees olen osaline .
Tavaliselt ei ole kombeks avaldada arvamust esimeeste konverentsi arutelude kohta , kuid , daamid ja härrad , te peaksite kindlasti teadma , et ainus fraktsiooni esimees , kes palus esimeeste konverentsi koosolekul kutset lepingu ametliku allkirjastamise juures viibimiseks Lissabonis , oli hr Bonde .
Ma usun , et täiskogu peaks seda teadma .
Ükski teine fraktsiooni esimees ei ole niisugust palvet esitanud .
Härra Bonde , kes korraldab siin niisugust mürglit , oli otsustanud olla kohal lepingu allkirjastamisel .
See on nagu mingi kaksikmoraal , mida meil tuleb siin taluda .
Teine märkus , mida ma soovin teha , on selle kohta , et keskkoolis Saksamaal sain ma teada viisist , kuidas kollektiivse skandeerimise meetodit kasutati poliitiliste vastaste mahakarjumiseks Weimari vabariigi Riigipäevahoones .
Fraktsioon , kes selle kombe kasutusele võttis , tegutses Adolf Hitleri juhtimisel .
Tänased juhtumid meenutasid mulle seda .
Tänan .
( Vali aplaus )
<sp>
( FR ) Ma teen võrdlemisi lühidalt .
Ka mina olin täna juhtunust äärmiselt šokeeritud .
See on debattide koht , kus valitseb demokraatia ja pole vajadust niisugusteks jagelusteks telekaamerate jaoks , mille tunnistajaiks me täna hommikul olime .
Suhtlus on see , millele meil kõigil siin on õigus .
Neile , kes on vastutavad tänahommikuse lärmi eest saalis , mis on pühendatud demokraatiale ja vabadusele , ütlen ma lihtsalt , et nad käitusid häbiväärselt .
Me arutame seda uuesti täna pärastlõunal , esimeeste konverentsil , et ennetada olukorra ülepea kasvamist .
( Vali aplaus )
<chp>
<sp>
kirjalikult . - ( NL ) 1918. aastal valis iseseisev Montenegro vabatahtlikult ühinemise naaberriikide Serbia , Horvaatia , Bosnia ja Hertsegoviina ja Sloveeniaga .
Pärast Jugoslaavia lagunemist 2006. aastal otsustasid Montenegro valijad , mis oli viimane Serbiaga ühendatud riik , liidu demokraatlikult lõpetada .
See muutis Montenegro 49. iseseisvaks riigiks Euroopas .
On oluline , et Montenegrost saaks normaalne riik , mitte suurem versioon Monacost : paradiis rikastele välismaalastele , kes soovivad maksta madalaid makse , pesta raha ja ehitada losse .
Montenegro peab tegema rohkem jõupingutusi , et võidelda keskkonnareostuse ja sigarettide salakaubandusega .
Mul on hea meel , et väliskomisjon on mu muudatusettepanekud seoses Serbia ja Kosovo põgenike majutuse ja töökohtadega vastu võtnud .
Kodakondsuseta isikud ei saa igaveseks kodakondsuseta jääda , Montenegro peab austama Euroopa Nõukogu kokkuleppeid selle kohta .
Isegi mu ettepanek seoses põhja-lõuna raudteeühenduse taastamisega Nikšićisse Bosnia piiril ja Shkoderisse Albaanias on vastu võetud .
Maanteetranspordi suurendamine ei ole hea lahendus .
Õnneks ei nõua raportöör hr Vernola , nagu ta tegi eelmises aastaaruandes , kiiret liitumist NATOga ega majanduspoliitikat , mis on isegi veel uusliberaalsem , kui ülejäänud Euroopas tavaks on .
Liitumine NATOga ei saa olla ELi vastuvõtmise eelduseks .
<sp>
kirjalikult . - ( PT ) Täna Euroopa Parlamendis vastu võetud resolutsioon väljendab solidaarsust Kertši väinas - väinas , mis ühendab Musta mere Aasovi merega - toimunud keskkonnakatastroofi põhjustanud laevaõnnetuse ohvritega .
Naftasaaduste väina sattumise keskkonnamõju teravnes saasteainete kiire laialipaiskumisega tugeva tuule ja kõrgete lainete tõttu sel ajal .
Üldiselt nõustume resolutsioonis sisalduvate seisukohtadega , mis rõhutavad liikmesriikide olulist rolli tagamisel , et nende riiklike registrite laevad vastavad rahvusvahelistele standarditele ja mereõnnetuste ennetamisel ja selliste õnnetuste tagajärgedega võitlemisel .
Nõustudes vajadusega rakendada meetmeid keskkonnaohu vähendamiseks ja edusammude tegemiseks mereohutuses , arvame , et mis tahes selles raamistikus ELi tasandil võetud algatused peaksid põhinema tõhustatud koostööl liikmesriikide vahel , seadmata ohtu nende kohustusi kõnealuses valdkonnas .
<sp>
kirjalikult . - ( FR ) Euroopa Liidu laienemine nõuab meie solidaarsust Musta merd ümbritseva 431 000 km2 elanikkonnaga .
Seda solidaarsust väljendatakse nõusolekuga alustada läbirääkimisi Türgiga , naabruspoliitika elluviimisega Gruusia ja Ukrainaga , ning Venemaaga kehtestatud strateegilise partnerlusega .
Tormi vägivaldsus sunnib meid mõtlema kliimamuutuste mõjule ka meie naabruses .
Vajame riskijuhtimise poliitikat , mis ühendab nii ennetuse kui bioloogilise mitmekesisuse kaitse .
Mäletame , et torm hoidis lõksus nelja laeva ja põhjustas kaheksa meremehe surma .
Samuti murdus kaheks Vene kaubalaev , heites 4000 tonni kütteõli Siberist tulevate sukelduvate lindude rännuteele .
Euroopa Liit saatis meeskonna seire- ja teabekeskuse raamistikus .
Kõnealuse algatuse raames tuleks rohkem teha .
Tulevaste õnnetuste ennetamiseks peab EL veenduma , et Venemaa alustest koosnevatele laevastikele kohaldatakse süstemaatiliselt kõrgeid ohutusnorme .
EL peab nõudma Vene partnerilt nafta transportimiseks topeltpõhjaga kaubalaevade kasutamist .
Kui BSECi parlamentaarse assamblee koguneb , peaksime nõudma Euroopa mereohutuse paketi normide kohaldamist .
<sp>
kirjalikult . - ( PL ) Hr juhataja , hääletan hr Ehleri raporti poolt hoiuste tagamise skeemide kohta .
Raportöör on esitanud väga hea raporti , milles juhitakse tähelepanu hoiuste tagamise skeemide uutele väljakutsetele turgude suureneva integratsiooni tagajärjel .
Kõnealuste väljakutsete täitmine on vajalik finantsturgude stabiilsuse tagamiseks .
Hoiuste tagamise skeemid on väga oluline osa ELi finantsturgude süsteemist ning nende toimimist tuleks pidevalt parandada .
Raportöör juhib õigustatult tähelepanu kriisiohjamise probleemile ja piiriüleste hoiuste ohutusvõrgustikule kriisiohjamisel .
Nõustun , et kriisiohjamine peab rajanema riski varasemal tuvastamisel , kõigi osapoolte kindlaks määratud ja kavandatud koostööl ning selle momendi selgitamisel , millal tuleb kohustused jagada .
Seejuures tuleb arvesse võtta süsteemide lahknevusi ja osapoolte erinevust avalikus ja erasektoris .
<sp>
kirjalikult . - ( FR ) Massiline import , tugeva euro vastakas roll tahtlikult alahinnatud välisvaluuta taustal , sotsiaalne ja keskkonnaalane dumping , võltsimine , piraatlus , ohtlikud tooted ja mittetariifsete tõkete olemasolu , mis tabas Euroopa tootmist : nii tekstiilisektoris kui mujal näevad kõik selle parlamendi raportid ja resolutsioonid , mis käsitlevad kaubandussuhteid Hiinaga , samasugused välja .
Miks võeti Hiina nendel tingimustel Maailma Kaubandusorganisatsiooni liikmeks ?
Meie hääletasime selle vastu .
Miks keeldume nägemast , et kaubanduse liberaliseerimine riikidega , kes on otsustanud eeskirju eirata - ja seda vabadust on juba võimatu ära võtta - toob kaasa ainult majandusliku katastroofi ja tervete piirkondade ja sektorite sotsiaalse lagunemise ?
Miks leppida tekstiilikvootide kaotamisega ja kümnete tuhandete Euroopa töötajate vallandamisega ?
Praegu olete selle pärast mures , kuid räägite ainult arglikult võimalikest kaubanduse kaitsmise vahenditest , kaitsemeetmetest ja ekspordi ühisest järelevalvest .
See pole palju ja sellest ei piisa , kuid see on parem kui mitte midagi .
Seetõttu , ehkki kõnealune resolutsioon on umbes sama kasulik kui šokolaadist teekann , hääletame selle poolt .
<chp>
<sp>
Järgmine päevakorrapunkt on kuus resolutsiooni ettepanekut Ida-Tšaadi kohta .
<sp>
autor . - ( PL ) Pr juhataja , tahaksin öelda , et olen väga häiritud võitlemise intensiivistamise pärast Tšaadis , aga ka edusammude puudumisest konfliktile poliitilise lahenduse leidmisel .
Seega tahaksid juhtida erilist tähelepanu operatsiooni EUFOR TCHAD / RCA rollile .
Euroopa algatuse peamine eesmärk , mida toetab ka ÜRO , on tagada julgeolek humanitaartsoonis .
Pidades silmas jätkuvat Darfuri kriisi ja viisi , kuidas see avaldab destabiliseerivat mõju kogu piirkonnale , tasub siinkohal meeles pidada , et konflikt on juba ületanud Tšaadi ja Kesk-Aafrika Vabariigi piirid .
Ma usun , et on väga oluline asetada paika liikmesriikide neutraalsed relvajõud nii pea kui võimalik .
Tahaksin siiski rõhutada , et sellise rahumissiooni edukus sõltub oluliselt poliitilistest jõupingutustest , mida tuleb teha , kui soovitakse läbi viia edukat rahuprotsessi .
<sp>
autor . - Proua juhataja , tahaksin teha paar tähtsat ja olulist märkust .
Ei ole absoluutselt mingit kahtlust selles , et Tšaadis on vaja sekkuda .
Ei ole mingit kahtlust , et pagulaste mõõtmatut inimlikku viletsust selles maailma osas on talumatu näha , aga ma tahan öelda väga selgelt , et kõnealuse missiooniga on seotud mõned kesksed probleemid .
Esiteks selguse puudumine seoses tegutsemismandaadiga .
Me ütleme , et tegemist on rahu tagamise ja humanitaarsete jõupingutustega .
Kui see tõesti nii on , siis tuleb see meie poolt lähetatavate väeüksuste ülesannete valdkonnas kahekordselt selgeks teha .
Minu arvates puudub selgus .
Ma ei usu - ja ma ei saa oma kolleegiga nõustuda - , et sellises vormis sekkumine tõepoolest turvalisust suurendab .
Oleme hiljuti olnud tunnistajateks konflikti intensiivsuse ja barbaarsuse suurenemisele .
Oleme samuti paljudelt mässuliste rühmituste juhtidelt kuulnud , et sekkumist ja eelkõige seda sekkumist käsitletakse vaenulikuna .
See kujutab endast suurt probleemi .
Pean samuti ütlema - ja jällegi kolleegiga mitte nõustuma - , et praegusel kujul komplekteeritud väeüksused ei tegutse erapooletu jõuna , mida vaja on .
Pean ütlema , suurima austusega Prantsusmaa ja tema inimeste vastu , et missiooni sellisel määral Prantsusmaa suunas kallutamine läheneb provokatsioonile ja ma arvan , et see on väga ebamõistlik .
Ma ei usu , et meil on võimalik sõnastada Euroopa ühine kaitse- või julgeolekupoliitika .
Tekkinud probleemid - praegusel etapil seoses Tšaadiga - näitavad väga selgelt , miks .
Minu arvates on see teostamatu , sest meil on väga erinevad traditsioonid ja ajalugu ja väga erinevad välispoliitika eesmärgid ja väljavaated .
Eriti seetõttu on see väga häbiväärne - kui tohin nii öelda , tulles riigist , mis on ikka veel vähemalt sõnades sõjaliselt neutraalne - et Euroopa Liidus ja eelkõige Lissaboni lepingus ei tunnustata piisavalt sõjaliselt neutraalsete riikide kohustusi , vastutust ja võimekusi .
Minu arvates saaksid selliste traditsioonidega riigid läbi viia hinnatud neutraalsusel põhineva sekkumise , mida minu kolleeg mainis .
Kokkuvõttes on sekkumine Tšaadis vajalik .
Oluline on siiski , kuidas me sellele läheneme .
Iga operatsioon peab olema eesmärgipärane .
Kindlasti peab see olema neutraalne ja esmajoones peavad sellel olema eduväljavaated .
<sp>
Proua juhataja , ma märkan , et tablool ei ole näidatud aega .
Kas see tähendab , et meil on privileeg kasutada tänasel pärastlõunal piiramatult aega või on tegemist tehnilise veaga ?
<sp>
Hr Matsakis , peame kõik kinni ajast , mis meile on antud .
<chp>
<sp>
Hr president , töökorraldusliku küsimuse teemal , ma olin tõenäoliselt esimene inimene , kes taotles täna pärastlõunal sõna eelneva registreerimiseta sõnavõtu raames .
Ma ei saa aru , miks te mulle sõna ei anna .
Te andsite lisavõimaluse ühele minu kolleegidest , kes juba arutelus sõna võttis .
Seejärel andsite talle veel aega juurde !
Ma ei soovi avaldada arvamust tema seisukoha kohta .
Soovisin võtta sõna vaid teie menetluskorra teemal ja minu arvates ei olnud õigustatud see , et mulle sõna ei antud .
Ma tahtsin lihtsalt öelda , et me vajame stabiilset ja usaldusväärset valitsust Pakistanis .
<sp>
Hr Van Orden , mulle teatati , et te juba saite täna sõna eelneva registreerimiseta sõnavõtu raames ja seega , pidades silmas reegleid , mille eesmärk on võimalikult paljudele liikmetele sõna anda , tegin otsuse , mille kohaselt teie seekord sõna ei saanud .
Soovin aga meelde tuletada , et saate võtta sõna mõnel teisel korral .
Igal juhul olete nimekirjas ning seda võetakse kindlasti arvesse .
Me peame jätkama , sest vastasel korral ei ole meil aega küsimuste esitamiseks .
Mul on kahju , kuid me ei saa seda dialoogi jätkata .
Seega on järgmine päevakorrapunkt küsimuste esitamine nõukogule .
<sp>
Hr president , teie poolt öeldu ei vasta tõele .
Eelmine võimalus võtta sõna eelneva registreerimiseta oli mul seetõttu , et keegi teine ei tahtnud sõna võtta , seega oli mul see võimalus .
Ma soovisin võtta sõna just nimelt kõnealuses Pakistani arutelus .
Ma panin selle kirja ning andsin kogu arutelu jooksul märku , et ma tahtsin kõneleda .
Seega ei olnud mingit põhjust mulle sõna mitte anda ning ma soovisin teha mõned väga olulised tähelepanekud .
Ma olen kahjuks väga pettunud selles , kuidas te kõnealust koosolekut juhatasite .
<sp>
Teie protesti on kuulda võetud , hr Van Orden .
<chp>
<sp>
Kas ma tohiksin paluda nõukogult lühikest kommentaari asjaolu kohta , et komisjon vaatab praegu läbi biokütuste eesmärki , sest sellega , mida me pidasime sobivaks kliimamuutustega võitlemisel , kaasnevad nüüd soovimatud tagajärjed , kui tegemist on toiduainetega kindlustamisega kogu maailmas ja kahtlemata ka bioloogilise mitmekesisusega .
Kas see pole mitte üks oht , kui inimesed tegelevad kliimamuutustega : me võime midagi valesti teha ?
<sp>
eesistuja . - ( SL ) See tõestab , et võib-olla me ei osutanud minevikus teatud küsimustele piisavalt tähelepanu .
On selge , et ilma mingi järelevalve ja piiranguteta biokütuste tootmisel võivad olla negatiivsed tagajärjed keskkonnale , bioloogilisele mitmekesisusele , toiduainete hindadele ja nii edasi .
Arvan , et ka sellele küljele oleks kohane osutada erilist tähelepanu .
Teiste sõnadega , me peaksime soodustama sellist biokütuste tootmist ja tarbimist , mis pigem vähendaks kui suurendaks keskkonnakoormust .
Arvan , et see põhimõte peaks olema liidule peamiseks juhtnööriks biokütuste kasutamise edendamise poliitika kujundamisel .
<sp>
Teema : SKT juurest edasi liikudes
Kas nõukogu saab selgitada , kuidas ta kavatseb läheneda komisjoni ettepanekule loobuda SKTst kui piirkondliku ühtsuse näitajast , ja kas nõukogu võiks öelda , kas ta on jõudnud konkreetsete meetmeteni , mida tulevikus piirkondlike tulemuste täpsemaks mõõtmiseks kasutada ?
Proua McGuinness võtab vastutuse küsimuse eest , mille algselt esitas Jim Higgins .
<sp>
eesistuja . - ( SL ) Tahaksin vabandada härra Higginsi ja proua McGuinnessi ees oma vastuse pärast , mis paraku jääb väga lühikeseks , sest nõukogu saab neid küsimusi arutada üksnes komisjoni ettepaneku põhjal .
Sellist ettepanekut ei ole esitatud , samuti pole tehtud piirkondlike ühtsusnäitajate muutmisettepanekut .
Seetõttu ei ole nõukogul võimalik küsimust arutada ja muude piirkondlike ühtsusnäitajate osas seisukohta võtta enne , kui selline ettepanek tehakse .
<sp>
Härra president , kas ma tohin vabandada härra Higginsi eest , kes ei ole täna terve ja ei saa siin viibida .
Tänan teid lühikese vastuse eest .
Ma oletan , et see seotakse kavatsusega uuesti määratleda liikmesriikide ebasoodsas olukorras olevad piirkonnad .
Kas võiksin teha ettepaneku , et kui te saate andmeid mõne näitaja kohta , siis edastate need härra Higginsile .
<chp>
<sp>
fraktsiooni ALDE nimel . - Proua president , fraktsioon ALDE tervitab soojalt hr Schlyteri raporti sisu , mida tuleb kiita selle tundliku ja samas väga praktilise lähenemisviisi eest .
Avalikkuse liikmed leiavad , et on pea võimatu mõista , kuidas me saame lubada kalade püüdmist ja seejärel surnult merre tagasi viskamist .
Ka kalurid on tõsiselt mures , kuna selline tegevus on neile teatud määral peale sunnitud , sest kehtiv eeskirjade ja tehniliste võimaluste kombinatsioon tähendab , et mõned kalad ei ole pardal lihtsalt teretulnud .
Mõnikord tuleneb see sellest , et nende majanduslik väärtus ei ole piisavalt suur .
Me peame tegema varaseid ja kooskõlastatud pingutusi ennetamaks valikulise püügi põhjustatud saagi vette tagasi laskmist .
Ma kahtlustan , et see tegevus on juba praegu vähem levinud püügipiirkondades , kus merel veedetavate päevade arv on piiratud .
Mõnikord on saagi vette tagasi laskmine aga meie enda kehtestatud tingimuste tulemus , näiteks vähimad lossimiskogused ja piirangud kvootidele .
Kui me muidugi võtame looduskaitseküsimust tõsiselt , siis vajame lubatud kogupüüki .
Aga minu meelest peame me tõsiselt üle vaatama meetodid , mida kasutame kalapüügi hoidmiseks nimetatud lubatud kogupüügi raames , et muu hulgas kindlaks määrata , kui tõsine on seos kvootide kehtestamise ja vette tagasi laskmise probleemi vahel , seda eriti siis , kui tegemist on mitme liigiga püügipiirkonnaga .
See , nagu ka raportis soovitatud meetmete vastuvõtmine tuleb muidugi läbi viia osanike täielikul kaasamisel .
Selleta ei ole me edukad .
Tööstus näitab juba teed .
Eriti uhke olen ma šotlaste üle , kes kohaldavad oma vabatahtlikku piirkondade reaalajas sulgemise süsteemi .
Selliste positiivsete tegevuste teostamiseks vajame sobivaid stiimuleid , kuna teha on veel väga palju .
Ma usun , et parlament toetab raportit igati ja et komisjon ja nõukogu astuvad samme vastavalt raportis soovitatule .
<sp>
fraktsiooni UEN nimel . - ( GA ) Hr president , tahaksin öelda , et kiidan selle raporti heaks ; minu arvates on raportöör saavutanud kalapüügi merel vette tagasi laskmise küsimuses praktilise ja kõikehõlmava käsitlusviisi .
Kuid asjad ei ole nii lihtsad ja kõik mõtlevad uutest meetoditest , mida kohaldada tuleb .
On aeg teha lõpp selles küsimuses ohtralt sõnade tegemisele ja hakata tegutsema .
Raportis on palju praktilisi soovitusi ja neid võiks rakendada .
Üks , mida me kindlasti teha ei tohi , on teha mitte midagi .
Peame tegusema nii kaua , kuni püügi vette tagasi viskamine kalanduses probleemiks on .
Tahaksin paluda komisjonil ka tagada , et väikekaluritele ei langeks osaks selle püügi vette tagasi laskmise probleemi lahendamiseks võetavate meetmetega seonduvaid lisakulutusi .
<sp>
fraktsiooni Verts / ALE nimel . - Proua president , ühine kalanduspoliitika on haledalt läbi kukkunud .
Pole õnnestunud säilitada varusid , alal hoida meie kalandusest sõltuvaid kogukondi ega võita üldsuse toetust ja usaldust .
Selle üks peamisi põhjuseid on saagi vette tagasi laskmise skandaal .
Ühise kalanduspoliitika kvoodisüsteem on juba iseenesest vette tagasi laskmise otseseks põhjuseks .
See ei mõõda püütud kalade hulka , vaid ainult lossitava kala hulka .
Olles seda maininud , tervitan ma hr Schlyteri raportit kahel käel .
Iseäranis nõustun ma positiivsete stiimulite põhimõttega , mis premeeriksid kuidagi neid kalureid , kes astuvad samme saagi vette tagasi laskmise vähendamiseks või lõpetamiseks .
Samuti olen ma nõus , et meetmeid tuleb kohandada erinevatele kalapüügikohtadele vastavalt .
Ühise kalanduspoliitika puuduseks on pika aega olnud selle liigne tsentraliseeritus ja jäikus .
Juhin tähelepanu lõikele 15 , milles tervitatakse Šotimaal kasutusele võetud vabatahtlikku piirkondade reaalajas sulgemise süsteemi , mis on suurepärane näide stiimulist , mida ühine kalanduspoliitika peaks toetama ja soodustama vähemalt seni kuni oleme sunnitud seda kasutama majandamismeetmena .
<sp>
fraktsiooni IND / DEM nimel . - Proua president , saagi vette tagasi laskmine on vaid ühise kalanduspoliitika üks miinus .
Oma halvasti läbi mõeldud poliitika kaudu hävitab EL arengumaade jaoks elatusvahendi kõikjal maailmas .
Kala eksport on arengumaade jaoks kaubanduslikus mõttes märkimisväärselt olulisem kui muude kaupade , nagu riisi , kohvi ja tee eksport .
Näiteks Mauritaanias sõltub pool riigi ekspordist kalatööstusest , mis moodustab 15 % SKP-st .
Kuid olles rikkunud Mauritaania veeala , tahab komisjon nüüd oma kokkuleppe tühistada .
Komisjon ei mõtle sellele , et see nüüd tühi veeala on väärt 86 miljonit eurot aastas .
Nimetatud kalapüügilepingu ülesütlemine peaks olema saladus ja siiani see seda ka oli .
Olen arvamusel , et Aafrika inimesed peavad ELi närustest ja aututest plaanidest teada saama .
See on ehe näide kõige õelamast kolonialismist ja ma süüdistan nimetatud institutsioone rassismis ning haavatavate ühiskondade ärakasutamises .
President Barroso mitte-imperaatorlik impeerium ei ole nii heatahtlik , kui ta meil soovida lasta tahaks , nii et kui soovite edasi liikuda , jätke Giscard sinnapaika ning loobuge ka Lissaboni lepingust ja ühisest kalanduspoliitikast .
<sp>
Proua president , saagi vette tagasi laskmist puudutav skandaal on tekkinud ELi enda süü läbi .
Mitme kalaliigiga püügipiirkondades rakendatakse võimatuid kvoote ja piiranguid , keelatud varude püüki ei ole võimalik vältida ning tulemusena lastakse nad - surnuna - vette tagasi .
Ja seda kõike ajal , mil paljudes maailma osades valitseb nälg .
EL on aastaid nimetatud probleemi üle pead murdnud , kuid pole selle elimineerimiseks ausalt öeldes mitte midagi ette võtnud .
Minu arvates tuleks selline kala lossida ; see tuleks müüa kindlaksmääratud hinna eest , mis oleks piisavalt madal , et mitte innustada kalureid seda nimelt püüdma , aga samas ka piisavalt kõrge , et selle lossimine end ära tasuks .
Samuti oleks mõistlik ja õige premeerida selektiivsema kalapüügivarustuse kasutamist .
Aga kohe päris kindlasti ei poolda ma kõikehõlmavat saagi vette tagasi laskmise keeldu , mis oleks lihtsalt veel üheks vahendiks , mille tõttu üha suurem arv meie kalureid oma äri lõpetama peab .
Oleme kõnealusel teemal aastaid mõtisklenud .
Nüüd on viimaks aeg midagi ette võtta .
<chp>
<sp>
Hr president , järgmisel pühapäeval , 24. veebruaril , tähistavad eestlased oma iseseisva riikluse sünni 90. aastapäeva .
Vaatamata sellele , et Eesti on suhteliselt noor riik , on ta olnud osa Euroopa kultuuripärandist ja ühisväärtustest juba 13. sajandist saadik .
Siiski on iseseisvuse väljakuulutamisest möödunud 90 aastat eriliseks tunnusjooneks - mis on meil ühine meie naabrite lätlaste ja leedulastega - see , et oleme välismaise okupatsiooni tõttu saanud nautida oma vabadust kõigest 39 aastat .
Seetõttu tahaksin ma meelde tuletada üht tähtsat asjaolu : täpselt 25 aastat tagasi reageeris Euroopa Parlament esimese Euroopa institutsioonina üleskutsele , mille olid saatnud 45 Leedu , Läti ja Eesti vabadusvõitlejat , ning võttis vastu resolutsiooni toetada kolme okupeeritud Balti riigi iseseisvuse taastamise ideed .
Tahaksin tänada kõiki endisi ja praegusi Euroopa Parlamendi liikmeid , kes vapralt väljendasid solidaarsust kolme Balti rahvaga .
<sp>
Hr president , seoses Pekingi olümpiamängudega on rahvusvahelise üldsuse tähelepanu koondunud inimõiguste rikkumisele Hiinas .
Siiski ei tohi me unustada , et teised liigid , eelkõige tiigrid , kannatavad samuti .
Nende arvukus on langenud peamiselt Hiinast tuleva tohutu nõudmise tõttu tiigritega seotud toodete järele .
Tulevikus kangastuva tiigrite väljasuremise põhjus on nende ebaseaduslik salaküttimine Indias .
Reservaatides on isegi valvureid maha lastud , et tiigritele ligi pääseda .
Seejärel on loomad ebaseaduslikult üle piiri Hiinasse transporditud .
Hinnanguliselt tapetakse iga päev üks tiiger .
Sellise tempo juures on tiigrid viie aasta pärast niisama hästi kui välja surnud .
Ma tervitan eelmise nädala uudist , et India valitsus kavatseb luua kaheksa uut reservaati , et kaitsta oma tiigrite kahanevat populatsiooni .
Siiski võtab uute reservaatide loomine aega viis aastat , aga viimase viie aasta jooksul on tiigrite populatsioon juba vähenenud üle 50 % .
Seega , kui Euroopa Liit ja rahvusvaheline üldsus ei võta kiiresti meetmeid nõudluse ohjeldamiseks ning ebaseadusliku salaküttimise ja väljaveo takistamiseks , samuti Hiina suhtumise muutmiseks tiigritega seotud toodetesse , saavad uued reservaadid valmis liiga hilja .
Lõpetuseks loodan , et toetate mind tiigrikaitse teabepäeval .
( President katkestab kõneleja )
<sp>
( HU ) Tänan , hr president .
Daamid ja härrad , Silvio Berlusconi eelmisel nädalal tehtud häbitud rassistlikud märkused , millega ta üles kutsus nulltolerantsile romide , ebaseaduslike sisserändajate ja kurjategijate suhtes , on šokeerivad ja vastuvõetamatud .
Eilses avalduses rääkis Francesco Storace , kes kõneleb Itaalia pealinna linnapea nimel , Rooma denomadiseerimisest , tehes sellega selgeks , et romidele igaveses linnas kohta ei ole .
Kas sellised avaldused saavad aset leida kõigest 18 tundi pärast seda , kui Euroopa Parlament on vastu võtnud resolutsiooni romisid käsitleva Euroopa strateegia kohta ?
Tahaksin paluda mu Itaaliast pärit kaasliikmetel seletada nende kolleegidele kodus , miks me seda resolutsiooni toetasime , milliseid ühiselt sõnastatud eesmärke see sisaldab ning mispärast on mustlaste ahistamine 21. sajandil vastuvõetamatu .
Avalikule kirjale , mille ma avaldasin seoses nende romide vastaste avaldustega , andsid allkirja ühtekokku 72 romide valitsusvälist organisatsiooni , neist 33 Itaalias , 12 Ungaris , 9 Makedoonias , 4 Rumeenias , 3 Türgis , 2 Moldovas , 5 Bulgaarias ja 2 Prantsusmaal .
Tänan teid .
<sp>
( PL ) Hr president , täna on Minskis jälle vahistatud Valgevene opositsiooniliider Aleksandr Milinkevitš .
Hr Milinkevitš on Sahharovi preemia laureaat .
Euroopa Parlament andis talle selle autasu 2006. aastal .
Samuti on kinni peetud Olga Kazulin .
Ta on hr Lukašenko peamise oponendi Aleksandr Kazulini abikaasa .
Hr Milinkevitš võttis osa demonstratsioonist , mille korraldasid eraettevõtjad , kelle tegevusvabadust on piiratud uute sätetega , millega suurendatakse nende maksukoormust ja piiratakse vabadust töötajaid palgata .
See polnud esimene demonstratsioon , millega see sotsiaalne rühm on oma rahulolematust väljendanud .
Rongkäigu korraldajad peeti samuti kinni ning kuulati üle koos hr Milinkevitši ja pr Kazuliniga , kes ei olnud rongkäigust osa võtnud .
Kui mitu korda on Euroopa tegevusetult pealt vaadanud , kuidas üks tema enda laureaatidest vahistatakse ?
Kui mitu korda on inimõigusi karistamatult rikutud otse Euroopa Liidu idapiiri taga ?
<sp>
Hr president , eelmisel nädalal avaldas Poola ajakirjandus loo Karolinast , noorest tütarlapsest , kelle elu hävitas ta endine poiss-sõber .
Tütarlapse teadmata ja tema nõusolekuta filmis noormees nende ühiseid intiimkogemusi ning pärast nende suhte lõppu avaldas need salvestused Internetis .
Karolina perekond ja sõbrad said pornograafilist materjali sisaldavaid elektronkirju .
Kuna Karolina pole alaealine , siis Poola seadused teda ei kaitse ning nende tegude sooritaja jääb karistamata .
Poola ametiasutused on kohustunud seadusi esimesel võimalusel muutma , et oleks võimalik kaitsta isikuid , kelle eraelu ja väärikustunnet on sel kombel rikutud .
Ometi ulatub Internet üle riigipiiride ning puudub ühine liidu seadusandlus , mis võimaldaks potentsiaalseid pahategijaid takistada ja karistada neid , kes sedasorti tegusid teevad .
Ma pöördun komisjoni ja liikmesriikide poole taotlusega võidelda sellise käitumise vastu , mida saab iseloomustada kui vägistamist Interneti kaudu .
<chp>
<sp>
Hr president , ma suudan vastu panna kiusatusele nendega ühineda .
Tahaksin tänada raportööri üksikasjaliku töö eest selle raportiga .
Olgem ausad , see ei ole seda tüüpi asi , millest inimesed baarides või seltskonnasündmustel räägiksid .
Kuid meie tollialaste õigusaktide korrastamine on väga oluline ettevõtluse ja tööhõive seisukohast ning sellepärast me seda teemegi .
Nii et mõte kesksest tollivormistusest on üks hea mõte , kui see tööle hakkab - ja lootkem , et nende uute eeskirjadega hakkab .
Samuti on ka ühe ühtse veebiakna ideel potentsiaali vähendada tarbetut bürokraatiat .
Aga kas ma võin teha ühe märkuse : kui see kõik on paigas ja toimib , kuulakem siis ettevõtjatelt tulevat tagasisidet ning parandagem neid kohti , kus näeme probleeme , millest teised kõnelejad täna õhtul rääkisid .
<sp>
komisjoni liige . - Hr president , mu lähtepunktiks on see , et ma pole mitte ainult rahul , vaid ka väga uhke , et oleme jõudnud siia selle punktini , sest ma olen nõus kõigi nende kõnelejatega , kes pidasid seda väga suureks saavutuseks liidule kui tervikule .
Kõigepealt tahaksin väljendada oma tänu teie toetuse eest ajakohastatud tolliseadustikule ja teie huvi eest edasiste arengute vastu .
Nagu te olete aru saanud , ei ole seadustiku vastuvõtmine ja järgnev jõustumine veel kõik , kuna selle kohaldamine sõltub finaliseerimisest ja selle rakendussätete kohaldamisest .
Nende sätete vastuvõtmiseks kasutatakse uut kontrolliga regulatiivkomitee menetlust .
See annab Euroopa Parlamendile võimaluse tolliseadustiku komitee abiga üksikasjaliselt kontrollida viise , kuidas komisjon kavatseb rakendada seadustikust tulenevaid üldsätteid .
Peale nende protseduuriliste nõuete kavatseb komisjon oma siseturu- ja tarbijakaitsekomisjoni kaudu hoida Euroopa Parlamenti nõuetekohaselt teavitatuna rakendusmeetmete eelnõu ettevalmistamise olukorrast ja ajakohastatud tolliseadustiku rakendamiseks kavandatud ajakavast .
Seoses Šveitsi ja Euroopa Liidu vahelise probleemiga , mille tõstatas hr Schwab , on 1. juuliks 2009 täielikult rakendatud muudatus ühenduse tolliseadustikus .
See tähendab , et kõigi ühendusse saabuvate või sealt lahkuvate kaupade kohta saab koostada sisse- või väljaveo eeldeklaratsiooni .
Volitatud ettevõtja saab kasu kavandatud lihtsustustest seadustikus .
Mis puutub kolmandatesse riikidesse , siis praegu me peame Šveitsiga läbirääkimisi kontrollikeskuste vastastikuse tunnustamise ning volitatud ettevõtja staatuse üle .
Läbirääkimised kestavad ja me otsime vastastikku rahuldavat lahendust , mis tuleks leida 1. juuliks 2009 .
Lubage mul nüüd lõpetada , kutsudes teid osa võtma tolliliidu 40. aastapäeva tähistamisest 1. juulil 2008 .
Tolliliit oli esimene nurgakivi siseturu kujundamises ning on jäänud selle ülitähtsaks komponendiks .
Ootan , et meie arutelu tolli rolli kohta tulevikus võiks jätkuda juba pidustuste õhkkonnas .
Tänan teid veel kord väga teie toetuse eest .
<sp>
raportöör . - ( FR ) Hr president , tahaksin tänada kõiki , kes on kõnelenud , ja kõiki , kes on andnud oma osa selle raporti ettevalmistamisel .
Kuna hr Medina Ortega rääkis salakaubaveost , ei suuda ma vastu panna soovile üles võtta võltsimise teema .
Ajavahemikul 1998-2004 tõusis võltsimise eest arreteerimiste arv 1 000 % .
See näitab lihtsalt seda , et praegu kehtiv kontroll vajab ajakohastamist ning et tuleb vastu võtta uus lähenemisviis seoses tolliametnike kohustustega .
Soovin avaldada ka tunnustust professionaalidele enestele , kes on demonstreerinud tõeliselt avatud vaimu , ning öelda neile , et tunnen nende suhtes ikka veel tänuvõlga .
Kahtlemata on see vastuseks pr McGuinnessi avaldatud murele .
Kui on tegemist meetmete rakendamisega , tahan ma teha oma parima , et hoogustada tolliasutuste dialoogi ühenduse institutsioonide , sealhulgas komisjoniga , kellega on alati olnud tihe ja produktiivne koostöö .
Seepärast kutsun ma teid üles toetama komisjoni seisukohta ja lõpetan , tänades kõiki teid tähelepanu eest .
<sp>
Arutelu on lõppenud .
Hääletus toimub 19. veebruaril 2008 .
<chp>
<sp>
Proua president , partnerlus ELi ja Kesk-Aasia vahel oleks pidanud juba ammu sündima ja ma õnnitlen hr Özdemiri selle aruande puhul .
Seda suurt ja strateegiliselt elulist piirkonda tiritakse kolmele poole : Hiina , Venemaa ja Euroopa poolt .
On oluline , et me teeksime kõik , mis meie võimuses , et tagada , et Kesk-Aasia langetaks mõistliku otsuse ja valiks partnerluse ELiga .
Turkmenistani järkjärguline esilekerkimine isolatsioonist avab ELile väga olulise võimaluseakna .
Turkmeeni külluslike süsivesinikuvarudega regulaarne , usaldusväärne varustamine vähendab Euroopa praegust liigset sõltuvust Venemaast .
Selle jaoks on vaja uus Kaspia merd läbiv gaasijuhe ühendada Nabucco projektiga .
Usbekistan , mis õigustatult pärast Andijani veresauna põlu alla sattus , on hakanud osalema inimõiguste dialoogis ELiga .
See on märkimisväärne samm edasi .
Selge on see , et on veel vaja teha väga palju , enne kui Usbekistani saab pidada õigeks demokraatlikuks riigiks .
Usbekistan on aga tähtis liitlane sõjas rahvusvahelise terrorismi vastu , seda eriti seoses Afganistaniga .
ELi jaoks peaks Kasahstan näima Kesk-Aasia kroonijuveelina .
Riigi tohutud nafta- , gaasi- ja mineraalainete varud , nende hulgas uraan , on ilmseks veetluseks .
Kuigi Kasahstan ei ole meie tavade järgi lääne liberaalne demokraatia , teeb see suuri edusamme multireligioosse , ilmaliku moslemite enamusega riigina .
Arvestades asjaolu , et üksnes 17 aastat tagasi oli ta Nõukogude Liidu liige , aitab Kasahstani OSCE eesistujakoht 2010. aastal veelgi kaasa liikumisele suurema poliitilise vabaduse ja inimõiguste suunas selles riigis .
ETP idamõõtme raportöörina tegin kord ettepaneku , et Kasahstan võiks ühel päeval saada ETP liikmeks .
Arvan , et ühel päeval leiabki sarnane korraldus aset .
<sp>
( NL ) Proua president , minu tänusõnad raportöörile hr Cem Özdemirile .
Kahju , et suurem osa Kesk-Aasia rahvastikust läks tõenäoliselt juba tükk aega tagasi magama .
EL on kaua aega Kesk-Aasia tähelepanuta jätnud .
Nüüd koostatud strateegia on tervitatav samm selle lõhe likvideerimiseks .
Nagu paljud sõnavõtnud ütlesid , on ELil antud regioonis märkimisväärseid huve .
Valime realistliku strateegia , mis vaatleb sidusalt meie ja Kesk-Aasia suhte erinevaid tahke ning seal toimuvat arengut .
Nagu ELi eriesindaja Pierre Morel mitmel korral öelnud on , ei saa energiadialoog mingil juhul aset leida , kui me ei aita kaasa korralikult toimivate riikide ehitamisele .
Ja korralikult toimivad riigid tähendavad demokraatiat .
Ei ole mingit garantiid , et uus strateegia edukas on .
See sõltub väga selle rakendamise viisist .
Vaatame eelkõige Euroopa Komisjoni suunas , kes seda strateegiat praktikas edendaks .
Muidugi ei tohi kõige selle juures kaotada silmist inimõiguste küsimust .
Usbekistani osas jään kindlaks oma seisukohale , et me peame olema karmid oma asjaajamistes selle riigiga seni , kuni sealne režiim selgelt märku annab , et on tõesti valmis demokraatia suunas liikuma .
Kasahstan on oluline aspekt .
Jagan üldist arvamust , et see riik on piirkonnas olulise tähtsusega .
Ma ei nõustu hr Tannockiga , et see tuleks kaasata ETPsse , kuid me peame otsima võimalusi , et parandada meie suhteid selle riigiga .
Olen seal ise käinud ja mind hämmastas selle riigi energia - mitte ainult majanduslikult , vaid ka sotsiaalselt .
Olen rõõmus , et on jõutud kokkuleppele selles osas , kas Kasahstan saab endale võtta OSCE eesistuja kohustused .
Samuti olen rõõmus , et selle kokkuleppega , selle otsusega , kaasnevad mõned tingimused .
Me saame Kasahstanil eelolevatel aastatel silma peal hoida , et näha , kas ta vastab nendele tingimustele .
Viimane märkus .
Palju on asju , mida me saaksime Kesk-Aasias teha .
Kuid ainult juhul , kui peame meeles Venemaa ja Hiina rolli selles piirkonnas .
Nii et meie Venemaa ja Hiina poliitikas peame samuti mõtlema sellele , millise kuju peaks võtma meie kasvav huvi antud piirkonnas .
Kasahstanis olles sain aru , et nende jaoks ei ole Venemaa ja Hiina vaid nende ainsad suurimad partnerid ; nad tahavad ka tihedamat suhtlust ELiga .
Meie uus strateegia võib osutuda sellele väga heaks vastuseks .
<sp>
Proua president , tahan alustuseks tänada hr Özdemiri selle väga ülevaatliku raporti koostamise eest .
Kesk-Aasia riikide suhete delegatsiooni esinaisena ja seoses selle resolutsiooniga tahaksin käsitleda mõnda probleemi , mida pean oluliseks .
Esiteks , Kesk-Aasia tähtsus ELi ja maailma seisukohast ainult kasvab , pole kahtlustki , et seda tänu oma rikkalikele energiavarudele .
Meil on palju ühiseid huvisid julgeoleku edendamisel ja ohtudega , näiteks terrorismi ja narkootikumide salakaubaveoga tegelemisel .
Olen rõõmus , et ELi Kesk-Aasia uue partnerluse strateegias käsitletakse neid küsimusi väga karmilt , ja et sama tehakse ka käesolevas resolutsioonis .
Selle piirkonna asukoht on geostrateegiliselt väga oluline , eriti kuna see jagab piiri Afganistani , Hiina Venemaaga .
Seega peame seda konteksti silmas pidades selgelt määratlema oma eesmärgid ja prioriteedid .
2010. aastal saab Kasahstanist eesistuja OSCEs , mis vastutab demokraatia ja põhiliste inimõiguste tagamise eest .
Mul on oma kolleegide üle hea meel , kuid ma muretsen Kasahstani elanike pärast , sest hetkel ei kuulu seal valitud parlamenti ükski opositsiooni esindaja .
Kõik Kesk-Aasia riigid peavad veel käima läbi pika tee majandusliku ja poliitilise reformini ning demokraatlike ühiskondade rajamiseni .
Endiste nõukogude vabariikide , kaasa arvatud minu kodumaa Leedu näitel saab öelda , et 17 aastat kestnud iseseisvus ei ole piisavalt pikk aeg tõelise muutuse täielikuks saavutamiseks .
Peame aga edasi andma oma peamise sõnumi , milleks on , et Euroopa ei otsi inimõiguste arvel materiaalset kasu .
<sp>
( PL ) Proua president , volinik , Kesk-Aasia riikide poolt pea 20 aasta eest saavutatud iseseisvus , mida mainitakse hr Özdemiri raportis , tõi kaasa täieliku kultuurilise muutuse pärast orjaaastaid .
Muidugi kasutasid need riigid oma taasleitud vabadust vastavalt endistele tavadele ja kommetele .
Nii lühikese aja jooksul on muutust raske saavutada .
Need riigid jäid sajandite vältel püsima tänu pikale traditsioonile tuginevale kultuurilisele erinevusele .
Seda võiksime ja peame me austama .
Muutus peab tulema aeglaselt , et mitte tekitada vaenulikkust meie enda kultuuri ja ootuste suhtes .
Majanduslikud sidemed Vene Föderatsiooniga jäid pärast iseseisvumist püsima ja on ikka veel tugevad .
Vene kultuur , selle teadus ja majandus avaldasid praegu iseseisvatele riikidele tohutut mõju .
Kui me ei raja alternatiivseid sidemeid ELiga , ei saada meid edu , vaatamata ootustele , mida need riigid meiega seoses omavad .
Peame alustama majandusest : asendame Vene gaasijuhtmed enda omaga , Vene masinatehased enda omadega ja vene keele inglise keelega .
See toob kaasa kultuuri süstemaatilise muutumise .
<sp>
Proua president , see aruanne väljendab muret , et uus Kirgiisi põhiseadus , mille üle hääletati oktoobris 2007 ulatusliku aruteluta , võib mõjutada võimutasakaalu .
Kirgiisi põhiseadust muudeti vastuolulisel referendumil 1996. aastal ja 2003. aastal korraldati veel üks referendum , millega kiideti heaks veelgi suurem põhiseaduslik muutuse .
Edasi taunitakse raportis Kesk-Aasia riikides " rahutust säilitada sisekontroll " , mis " on alati kohal režiimides , mis näitavad üles vähest huvi avaliku heakskiidu saavutamiseks , millele rajada oma valitsus " .
Pidage nüüd kinni , kellest me siin räägime ?
Põhiseaduslik muudatus , mis " muudab võimutasakaalu " .
" Rahutus säilitada sisekontroll " " vähese huviga avaliku heakskiidu saavutamiseks " , millele rajada poliitilise eliidi valitsus .
See näib väljavõttena Ühendkuningriigi Iseseisvuspartei aruandest - vabandust , pidasin silmas Lissaboni lepingut .
Ma kahtlen , kas Kesk-Aasia riigid on demokraatia ja õigusriigi mudelid , kuid kui Kirgiisi poliitikud tahtsid põhiseadust muuta , oli neil vähemalt sündsustunnet küsida inimestelt nende toetust referendumil .
See on midagi , mille palumiseks Euroopa rahvalt ei ole ELil jätkunud ei sündsustunnet ega julgust .
<chp>
<sp>
kirjalikult . - Sellest Lissaboni lepingut käsitlevast raportist näeme selgelt , et lepinguga tugevdatakse ELi demokraatlikke volitusi .
Nii liikmesriikide parlamentide kui ka Euroopa Parlamendi suurema osalemisega otsustamismenetlustes anname Euroopa inimestele seda , mida nad on alati ELilt palunud : mõjukama hääle .
Lepingu keskendumine tõhusale ja ühtsele poliitikale , mida ka raportis on rõhutatud , annab meile võimaluse silmitsi seista globaalsete väljakutsetega , mis on raskemad kui eales varem .
Hääletasin selle raporti poolt ning sooviksin õnnitleda raportööre suurepärase raporti puhul , mis käsitleb liidu tuleviku jaoks väga tundlikku ja pöördelist teemat .
<sp>
Kahe liikmesriigi poolt 2005. aastal maha hääletatud põhiseaduse lepingu eelnõu iseloomulikuks tunnuseks oli see , et ta vastas suurte ettevõtete , liikmesriikide valitsuste ja enamiku liikmesriikide parlamentide ootustele , kuid vaid vähesed valijad toetasid seda .
Referendumid neis üksikutes riikides , kus need korraldati , näitasid , et pingeline avalik arutelu ja kõrge osalusprotsent tõid kaasa palju vastuhääli .
Inimesed ei soovi , et Euroopa sunniks neile peale otsuseid , mida nad ise poleks kunagi tahtnud teha .
Nad näevad Euroopat kasulikuna piiriüleste probleemide rahumeelsel lahendamisel ja selliste laiaulatuslike probleemidega võitlemisel , millega liikmesriigid üksi hakkama ei saaks , kuid nad ei näe mingit kasu Euroopas , mis võtab järjest enam enda kätte selle riigi rolli , milles nad elavad .
Põhiseaduse lepinguga püüti võrdselt müüa nii häid kui ka halbu asju , võimaluseta jätta majandus- ja relvastusvaldkonnas halvad punktid eelnevalt välja .
Uus leping sarnaneb jätkuvalt tugevalt põhiseaduse lepingule .
Referendumite korraldamisest keeldumine näitab hirmu valijaskonna ees .
Muudetud põhiseaduse lepingu vastuvõtmine selge enamuse poolt täna annab edasi selge sõnumi : " Inimesed , hoidke eemale ; see Euroopa on vaid professionaalsete poliitikute jaoks . "
<sp>
EL ja selle sügavalt ebapopulaarne leping ei saa peitu pugeda oma demagoogiliste soovide taha olla demokraatlikum ja sotsiaalsem .
Imperialistlikku sisevõitlust varjatakse ajutiselt , et algatada veelgi suurem võitlus töötajate õiguste ja vabaduste üle ning korraldada tõus monopoli kasumites .
Lissaboni lepingut ja ümbernimetatud Euroopa põhiseaduse lepingut käsitlev raport kujutab endast üleskutset ELi õigusaktide koostamisele , et võidelda liikmesriikides töötajatest koosneva opositsiooniga .
ELi poliitiliste toetajate liit , mis hõlmab ka erakonda Uus Demokraatia ja erakonda PASOK , ei soovi referendumeid , sest nad on teadlikud barbaarse kapitalismi ja imperialistliku agressiooni all kannatavate töötajate vastuseisust .
Lissaboni lepingu ja Euroopa põhiseaduse lepinguga tugevdatakse ELi nii , et see saaks toimida tõhusamalt ja tuua kasu Euroopa monopolidele .
Selle tulemusena Lissaboni konvendi ja Euroopa põhiseaduse leping :
tugevdavad ELi ebapopulaarset relvastumist ;
edendavad kapitalistlikku ümberkorraldamist ;
arendavad uusi poliitikaid töötajate ärakasutamiseks ja nende sotsiaalsete õiguste rikkumiseks ;
intensiivistavad ELi militariseerimist ;
võtavad omaks dogma ennetavast sõjast ;
ratifitseerivad imperialistlikud sekkumised , isegi liikmesriikides ;
piiravad liikmesriikide suveräänseid õigusi ;
keelustavad vetoõiguse tugevamate riikide kasuks ;
võimendavad ja loovad uusi repressioonimehhanisme ;
piiravad veelgi üksikisikute õigusi ja inimeste vabadusi .
ELi töötajatel on võim Euroopa leping ja EL ise hukka mõista .
<sp>
Võrreldes Euroopa põhiseaduse lepinguga kujutab Lissaboni leping endast sammu tagasi .
Viimati nimetatu ei ole lahti saanud ühestki oma neoliberalistlikust kandamist : Euroopa Keskpanga osas puudub demokraatliku vastutuse mõiste täielikult , stabiilsuse ja kasvu pakt on ühepoolne ning vaba turg seataks esikohale .
Hr Browni ja vendade Kaczyńskite palvel on Lissaboni lepingust välja jäetud teatud positiivsed , igale riigile vabalt kättesaadavad sümbolid , nagu näiteks lipud ja hümnid .
Põhiõiguste harta siduv olemus on hävitatud kõrvalejäämise klausliga .
Oleme üles kutsunud korraldama referendumeid , et tugevdada avalikku dialoogi ja kodanike osalemist .
Referendumite korraldamisest keeldumine näitab , kui suur lõhe valitseb Euroopa eliidi ning Euroopa kodanike lootuste ja vajaduste vahel , ning ükskõiksus Euroopa vastu ja euroskeptitsism suurenevad .
Meie , SYN ( vasakkoalitsioon ) ja Euroopa Ühendatud Vasakpoolsete / Põhjamaade Roheliste Vasakpoolsete liitfraktsioon ütleme sellele lepingule " ei " : oma igapäevastes jõupingutustes teeme ELile vabaks teistsugust teed .
Soovime Euroopast rohkem osa saada .
Euroopa , mida meie igatseme , on poliitiliselt ühtsem ; sel Euroopal on sotsiaal- ja keskkonnapoliitika ning ühenduse eelarve on oluliselt suurenenud , ilma et EKP-le oleks pidanud kontrolli loovutama .
Selline Euroopa on aktiivne ja sõltumatu maailma rahuga seotud probleemide käsitlemises ; see Euroopa ei ole president Bushist käeviipe või telefonikõne kaugusel .
<sp>
Lissaboni lepinguga muudetakse võimalikuks militaristlik Euroopa .
Eelmised EÜ ja ELi lepingud ei näinud ette alalist ELi sõjalist eelarvet , kuid nüüd makstakse käivitusfondist ( artikli 28 lõige 3 ) ELi operatiivsete sõjaliste kulutuste eest .
Lisaks riikide individuaalsetele sõjalistele eelarvetele nähakse lepinguga ette ELi oma sõjaline eelarve .
Artikli 28c lõige 3 sisaldab palju kritiseeritud vastastikuse abi andmise kohustust , mida rakendatakse Euroopa Kaitseagentuuri kaudu ( artikkel 28 ) .
Lepingus on määratletud ka institutsionaalne koostöö ELi ja NATO vahel ( artikli 28a lõige 7 ) .
Bundestagi õigus otsustada , kas Saksa föderaalarmeed kasutatakse teistes riikides , vähendatakse märkimisväärselt .
Reformilepinguga lubatakse moodustada sõjaline Euroopa " alaliselt struktureeritud koostöö " kaudu .
Sellega luuakse esmaste õigusaktide raamistik ELi lahinggruppide laiemaks kasutamiseks ( artikkel 28 , protokoll 4 ) .
Euroopa Kohus on selgesõnaliselt ebapädev ( artiklid 11 , 240a ) .
Samuti ei ole pädev Euroopa Parlament , keda hoitakse vaid rõõmsalt kursis ( artikkel 21 ) .
Sellega vabastatakse edasine sõjaline sekkumine demokraatliku kontrolli alt .
Sellise militaristliku Euroopa lubamisega käib kaasas ka välispiiride survestatud osadeks jaotamine .
Reformilepingu uus artikkel 62 on koostatud mõjutamaks seda , kuidas " kehtestada järk-järgult välispiiride integreeritud piirivalvesüsteem " .
Lissaboni lepingu ebademokraatliku jõustamise tõttu referendumitest möödahiilimise , neoliberaalsete majanduspoliitikate seadustena vormistamise ja dokumendi sõjaliste osade näol areneb Euroopa täiesti vales suunas .
<chp>
<sp>
( RO ) Meil on käes väga hea raport , näib olevat kõik öelnud .
Täname neid , kes on selle kallal töötanud .
Sellegipoolest lubage mulle ümbersõnastamist , mis ei ole kõnekujund .
Meie kui poliitikute üldine eesmärk on korraldada suhteid inimeste ja ühiskonna vahel nii , et me kõik võime elada võimalikult kaua loodusega harmooniliselt .
Kui me võtame selle eesmärgi omaks , siis meil ei eksisteeri demograafilist probleemi .
Tegelikult oleme demograafilise uurimise aluseks vaid õigustamatu lihtsustamise ja teadmatuse tõttu iseenda olemusest .
Inimeste olukorra hindamiseks rahvastikuna on ka teisi näitajaid , me teame neid .
Neid nimetatakse inimarengu indeksiteks .
Sellest vaatepunktist kuuluvad Euroopa Liidu riigid enimarenenud riikide tippu , mis on hea .
Väljakutseks ei ole mitte muuta demograafilisi käitumisi , vaid tunnistada , et me peame muutma majanduslikku ja sotsiaalset mudelit .
See on ülimuslik teiste mudelite suhtes , kuid ei vasta tegelikkusele .
See on jätnud kõrvale meie isikliku arengu inimestena .
Eksisteerib lõhe meie üldise eesmärgi ning sotsiaalse keskkonna ja majandussuhete korraldamise vahel , deklaratsioonide ja faktide vahel .
Ütleme , et vaja on rohkem sündivaid lapsi .
Samal ajal elab 30 % Euroopa lastest allpool vaesuspiiri .
Me palume naistel rohkem lapsi ilmale tuua , kuid üksikemad kogevad kõige suuremat tõrjutuse ohtu .
Tööhõive määr peab tõusma , kuid sotsiaalteenuseid ei peaks rahastama .
Me ekspordime probleeme ja tahame importida lahendusi , kuid kodanikkond ei ole turuplats .
Probleemi lahendamiseks peame andma majanduslikele ja sotsiaalsetele suhetele inimliku mõõtme .
See on suur väljakutse .
<sp>
( HU ) Härra president , ma pöördun teie poole ühe demograafilises kriisis oleva piirkonna ja sealse ühe haigeima rahva nimel .
Liikmena , kes on vastutav rahvatervise eest , ei jõua ma piisavalt rõhutada , kui tihedalt on meie demograafilised probleemid seotud rahvatervise probleemidega .
Minu kodumaal Ungaris sureb enam inimesi vähki kui kusagil mujal Euroopas , ja see aitab samuti kaasa asjaolule , et igal aastal sureb 50 % rohkem inimesi kui sünnib .
Castexi raport Euroopa demograafilise tuleviku kohta toob õigesti välja , et uuenemise huvides on vaja välja töötada uus poliitika .
Lubage mul tuua üks näide : kui islamimaades kasvab rahvaarv 2005. aastaks 1,3 miljardini , siis Euroopas väheneb see 495 kuni 400 miljonini .
Uus demograafiline poliitika tuleb üles ehitada kahele alusele : perekond kui ühiskonna tähtaim põhiüksus ja terved inimesed .
Perekondadele peab olema tagatud toetussüsteem , mis nendes ka tegelikult usaldust tekitab , ja kaitse .
Tänapäeval võrdub paljudes liikmesriikides laste saamine vaesusesse sattumisega .
Kuid on ka palju häid näiteid .
Mõnel maal võtab riik täiendava koorma paljulapseliste perede õlgadelt enda peale .
See hea näide tuleb kõikjal ellu viia .
Tervis on elukvaliteedi tingimus .
Kodanikes tuleb äratada huvi enda tervisliku seisundi hoidmise vastu .
Selleks vajalikku materiaalset külge toetatakse riigi poolt , näiteks kohustuslikud uuringud , tasuta sportimisvõimalused ning kõik , mis puudutab vaimset edendamist nagu terviseharidus ja demograafilised teadlikkus .
Iga liikmesriigi põhiline huvi on demograafilise ja tervise olukorra parandamine .
Eriti oluline on see Ungaris , kus rahvastiku arv võib tulevikus langeda alla 10 miljoni , ja kus keskmine eeldatav eluiga on kümme aastat madalam Euroopa keskmisest näitajast .
Euroopa tulevik sõltub praegu elavate põlvkondade demograafilisest käitumisest .
Valitsuse halvast poliitikast tulenevaid tegematajätmisi on hiljem raske heaks teha .
<sp>
( SK ) Daamid ja härrad , inimesed Euroopas elavad üha kauem ja kauem .
See on positiivne nähtus .
Teisest küljest , noorte inimeste arv väheneb pidevalt .
Tööealiste inimeste arv hakkab langema lähema kolme või nelja aasta jooksul .
Tänasel päeval on suhtarv kolm tööealist inimest ühe pensioniealise inimese kohta ; aastaks 2050 on see 1 ja pool tööealist inimest .
Kuidas me lahendame probleemi , mida avaldab elanikkonna vananemine majandusele ?
Esiteks : peame leidma tööd suuremale arvule inimestele .
Traditsiooniline poliitika , kus mehed töötavad ja naised vastutavad perekondlike kohustuste eest , ei ole enam usaldusväärne .
Enamik naisi soovib saada emaks ja samuti arendada kutsealast karjääri .
Riigi poliitika peab toetama mõlemat soovi .
Skandinaaviamaad on siin heaks näiteks .
Nende aktiivne tööturupoliitika , kombineerituna lapsi kasvatavate naiste eest parema hoolitsemisega , pakub parimat elukvaliteeti .
Teiseks , me peame reformima sotsiaalhoolekande süsteeme , mis on välja töötatud eakate inimeste ja pensioniikka jõudnud inimeste eest hoolitsemiseks .
Kui me ei tee seda sotsiaalsest võrdõiguslikkusest ja solidaarsusest lähtudes , siis jäävad kaotajaks peamiselt eakad inimesed .
Pikaajaliste paremate tulemuste saavutamiseks tuleb reformida pensionisüsteeme ja tervishoiusüsteeme ning investeerida heasse tervisesse .
Eakad inimesed on kogunud palju teadmisi ja kogemusi ning me peame motiveerima neid jätkama kauem töötamist .
Daamid ja härrad , Lissaboni strateegia alustab uut ringi , andes meile võimaluse läbi viia reforme , mis tõstavad töö tootlikkust ja aitavad luua uusi töökohti , aidates nii vähendada rahvastiku vananemisest tingitud mõjusid majandusele .
<sp>
( RO ) Daamid ja härrad , praegu seisab Euroopa silmitsi oluliste demograafiliste väljakutsetega , mis pikaajaliselt mõjutavad Euroopa tulevikku .
Seetõttu ei ole tänane arutelu mitte ainult teretulnud vaid ka vajalik , et kindlustada tulevikku ning jätkusuutlikku arengut .
Kõikidest raporti soovitustest pean ma kolme ideed Euroopa demograafiapoliitika sõlmküsimusteks .
Mis puudutab rahvastiku vananemist , siis siin peaks Euroopa Liit erilist tähelepanu pöörama lastele ja noortele .
Lastekaitse ning noortele inimestele turvaliste ja kindlate võimaluste pakkumine nii isiklikuks kui ka kutsealaseks arenguks on tulevikule mõeldes strateegiliselt olulised , ning nende eesmärkide arendamine tuleb siduda ka perede ja naiste kaitset puudutava laialdasema poliitikaga .
Teine küsimus , haridus , on otseses seoses ülalmainitud teemaga .
Konkurentsivõimeline Euroopa kätkeb sellised inimressursse , mis on suutelised võtma vastu uusi väljakutseid valdkondades nagu teaduse areng , rahvatervis ja normaalne elatustase .
Nende eesmärkideni jõudmine on kahtlemata seotud hariduse tasemega ning elukestva õppega , mis puudutab kõiki põlvkondi .
Lõpuks , rändeküsimus - see kujutab endast kolmandat otsustavat faktorit , kuna sisseränne on oluline kindlustamaks demograafilist tasakaalu ning majandusarengut .
Seetõttu , tervitan raportööri üleskutset vaadata sisserändele kui Euroopa rahvastiku positiivsele elemendile , kuid , mis on väga oluline , siduda Euroopa poliitikasse sisserändajate sotsiaalne kaasamine ning võitlus diskrimineerimise ning ksenofoobia vastu .
Kokkuvõtteks tahaksin rõhutada vajadust mobiliseerida avalikku poliitikat kõigil tasanditel selleks , et mainitud eesmärke saavutada .
Kohaliku ja regionaalse tasandi võimudel on selles otsustav roll ning neid tuleb selleks pidevalt kaasata .
<sp>
( LT ) Õnnitlused raportöörile suurepärase dokumendi ettevalmistamise eest .
Soovin rõhutada , et selle teostumine või läbikukkumine omab tohutut tähtsust Euroopa Liidu tulevikule .
Eksisteerib võimalus , et mitmed väiksemad ELi rahvad leiavad ennast 100 aasta pärast väljasuremise äärel .
Vananev elanikkond mõjutab ka elatustaseme tõusu ning sotsiaalset solidaarsust , samuti perekonna devalveerumist .
See võib Euroopa edasiminekut pidurdada , kuid kui vastavad ettevaatusabinõud on tarvitusele võetud , siis võivad tekkida uued võimalused .
Riigid , mis ühinesid ELiga uuel aastatuhandel , tunnetavad nende probleemide raskust väga teravalt .
Nende kodanike pensionid on tühised , sündide arv ELi keskmisest väiksem , alkoholi ning narkootikumide kuritarvitamine ...
Enne turumajandusele üleminekut oli seal piisaval hulgal lastesõimesid ning lasteaedu , siis pandi enamik neist kinni .
Uutest liikmesriikidest emigreerutakse massiliselt rikkamatesse liikmesriikidesse , eriti Balti riikidest , Poolast , Bulgaariast ja Rumeeniast .
See kujutab endast tohutut töökäte ning haritud inimeste kaotust , see on nende inimeste kaotamine , keda oma riigis on suure raha eest välja koolitatud .
Toetan ettepanekut eraldada struktuurifonde selle kahju kompenseerimiseks , kuid sellest ei piisa .
Vajalik on täiendav finantstoetus uutele liikmesriikidele , mis kahjuks kannatavad ajude äravoolu all , nad on kaotanud oma parimad teadlased , arstid , insenerid ning kunstnikud rikkamatele liikmesriikidele .
Toetan ettepanekut , et eakad saaksid töötada osalise tööajaga , suutes nii anda oma kogemust edasi nooremale põlvkonnale .
<chp>
<sp>
( PL ) Proua president , kirjaliku avalduse nr 88 / 2007 suurte selvehallide võimu kuritarvitamise uurimise kohta allkirjastas 439 liiget ning Euroopa Parlament võttis selle ametlikult vastu .
2007. aasta mais võttis Poola parlament vastu selvehallide asutamist ja tegevust käsitleva õigusakti , mis on kooskõlas avalduses ettenähtud tingimustega .
Õigusakti järgi peavad kohalikud omavalitsused , kelle territooriumile selvehall rajatakse , tagama erinevate kauplemisvormide vahel tasakaalu säilitamise ning õiglase konkurentsi põhimõtte austamise kaubandustegevuses .
Euroopa Komisjon seadis kõnealused meetmed kahtluse alla ning nõuab , et Poola valitsus muudaks need ära , vastasel korral saadetakse küsimus Euroopa Kohtusse .
Proua juhataja , ma palun teil juhtida Euroopa Komisjoni tähelepanu sellele märkimisväärsele vastuolule parlamendi ootuste ja komisjoni meetmete vahel kõnealuses küsimuses .
<sp>
( DE ) Proua juhataja , Venemaa presidendi valimised toimusid nädal tagasi ning tulemused valmistasid pettumuse , mida võiski eeldada .
Dmitri Medvedev võitis ning kaotajaks jäid demokraatia ja inimõigused .
Kolm päeva enne valimisi kohtusin ma inimõiguste organisatsiooni esindajatega Moskvas .
Nad rääkisid opositsiooni tegevuse avalikust takistamisest valimiskampaania ajal ning sõltumatute ajakirjanike ja inimõiguste aktivistide tagakiusamisest .
Samuti ei saa jätta tähelepanuta valimispettuse kahtlusi .
EL peaks saatma selge sõnumi , et ei pea sellist käitumist vastuvõetavaks .
ELi ja Venemaa vahelised suhted peaksid tuginema ausamatele alustele .
Sama kehtib ka suhete kohta Hiinaga , eelkõige kuna täna on 10. märts ehk kuupäev , mil 1959. aastal suruti jõhkralt maha kuulus tiibetlaste ülestõus riigi okupeerimise vastu Hiina Rahvavabariigi poolt .
<sp>
- ( EL ) Proua juhataja , veidi aega tagasi kuulasime arutelu Palestiina olukorra kohta .
Humanitaarolukord Gazas on halvem kui kunagi varem 1967. aastast saadik .
Praegu sõltub 80 % rahvastikust ehk 1,1 miljonit inimest toiduabist , 2006. aastal oli see arv 63 % .
Töötuse määr on Amnesty Internationali aruande kohaselt tõusnud 40 % -ni .
Me nägime , mis juhtus piirkonnas eelmisel nädalal : inimesi tapeti mõlemal poolel , neid võeti pantvangi , samas kui Palestiina inimesed lootsid paremat tulevikku , mis aga on visa saabuma .
Seega on ELil aeg täita oma kohuseid ning rakendada poliitikat , mis tugineks objektiivsetele kriteeriumitele , mitte ei juhitaks suure venna Ameerika poolt .
<sp>
( BG ) Eile oli Bulgaarias päev , mil avaldati austust terrorirünnaku ohvritele .
9. märtsil 23 aastat tagasi lasksid Türgi terroristid õhku Sofia-Burgase rongi emade ja laste vaguni .
Surma sai seitse inimest , sealhulgas kaks last .
Üheksa inimest sai raskelt vigastada .
Tänapäeval on üks neist , Sabri Mehmedali , kes mõisteti süüdi selle jõhkra kuriteo ettevalmistamises osalemise eest , erakonna Liikumine Õiguste ja Vabaduste eest ametnik .
Peaaegu kakskümmend aastat on kõnealune liikumine , mis on etnilist kogukonda esindav erakond ja eksisteerib vastuolus Bulgaaria põhiseadusega , kasutanud ära riikliku ja kohaliku võimu esindajaid ning mitte ainult ei poolda , vaid julgustab islami fundamentalismi levitamist .
Kõnealune liikumine on Euroopas ainus erakond , mis on püstitanud mälestusmärgi terroristidele , kes tapsid lapsed ning kelle osalus selles on tõendatud .
Vähem kui kaks nädalat tagasi põletati Sofias üheksa inimest elusalt Sofia-Kardami rongi magamisvagunis .
On olemas kaalukad tõendid , mis viitavad riigi aastapäeva , 3. märtsi õhtul toimunud kuritahtlikule süütamisele .
Eelmisel aastal ahistasid türklased sellel meeldejääval kuupäeval seksuaalselt kahte Bulgaaria noort riigis , mida nimetatakse Bulgaariaks .
Karistamatuse tunne , mida valitsus on liikumises innustanud , ajendab türklasi vägivallategudele .
( Juhataja katkestas kõneleja . )
<sp>
( NL ) Soovin juhtida parlamendiliikmete tähelepanu järgmisele neljapäevale , 13. märtsile , mis on üleilmne neerupäev .
Nagu teate , on krooniline neeruhaigus Euroopas midagi varjatud epideemia sarnast , kuna selle süvenemine on sageli asümptomaatiline .
Enamik inimesi ei tea seda haigust ning seda ei pea esmatähtsaks ka poliitikud .
Hinnangute järgi mõjutab see 8 % eurooplasi , mis aga järgmise kümne aasta jooksul kahekordistub , kui midagi ette ei võeta .
Eelmisel nädalal korraldasid neerude tervishoiu organisatsioon European Kidney Health Alliance ning üleilmse neerupäeva organisatsioon asjaomasel teemal sümpoosioni koos näitusega ning mina ise asutasin koos kolleegidega parlamendiliikmetest koosneva asjaomase rühma .
Palun tungivalt kõigil parlamendiliikmetel toetada kõnealust algatust , kuna olen veendunud , et Euroopa Parlament võib mängida juhtrolli julgustamaks liikmesriike tegutsema , et pöörata tähelepanu probleemi tõsidusele ning võtta vajalikke meetmeid selle käsitlemiseks .
<chp>
<sp>
nõukogu eesistuja . - ( SL ) Tahaksin teid kõiki tänada väga huvitava arutelu eest .
Minu arvates oli kõnealune raport väga kvaliteetne ja täis häid ideid .
Tahaksin öelda , et nii mitmeski küsimuses väljendasid parlament ja nõukogu selles arutelus väga sarnaseid seisukohti , kuid neid oli liialt palju , et siin välja tuua .
Olen veendunud , et see sarnasus annab mainitud seisukohtadele lisandväärtust ja loob hea aluse tulevaseks koostööks nende kahe institutsiooni vahel .
Olen ka kindel , et see kajastub järeldustes , mille üle ministrid järgmisel nädalal arutlevad ja mille nad vastu võtavad .
Olen veendunud , et mõlemad institutsioonid uurivad põhjalikult seadusandlikke ettepanekuid , mille komisjon esitab mais ametlikul istungil Sloveenias ning et selle istungi raames saab meil toimuma huvitav arutelu .
Lõpetuseks tahan öelda , et Sloveenia eesistuja püüab antud ettepanekutega seonduva arutelu kiiresti käivitada , et lõpetada suurem osa tööst Sloveenia eesistumise ajal .
<sp>
komisjoni liige . - Härra juhataja , nõustun igati härra Nicholsoniga , et tegemist on esimese sammuga arutelus , mis jätkub peaaegu kogu ülejäänud aasta vältel ja seega ei räägi ma üksikasjalikult kõigist siin täna tõstatatud küsimustest .
Tõstan lihtsalt esile mõned kõige olulisemad .
Esiteks pooldab valdav enamus suurema lahtisidumise ideed ja ma pean sellest ideest väga lugu .
Idee anda liikmesriikidele võimalus kehtestada regionaalne mudel on nende jaoks võimalus liikuda edasi kindla summa suunas ja ma olen mitmel juhul selgitanud , miks täpselt see tähtis on .
Et mitte lootusi äratada , olen väga selgesõnaline ja otsekohene tubakat puudutava lahtisidumise osas .
2004. reformi käigus otsustati tubakamaksed lahti siduda .
Kuna hetkel püüame me lahtisidumisega veelgi edasi liikuda , oleks ettepanek , mille mõned teist esitasid , tubaka paarismakse laiendamiseks , samm täiesti vales suunas .
Seega ärge lootke , et komisjon selles suunas tegutseb .
Proua McGuinness ütles , et modulatsioon on talunike röövimine .
Ma ei ole sellise lähenemisega nõus .
Usun , et maaelu arengu poliitika vajab uute väljakutsetega tegelemiseks rohkem raha - kliimamuutused ja CO2 heitkoguste vähendamine on siin kõige olulisemad .
Peame arvesse võtma esiteks seda , et lahtiseotud raha jääb liikmesriikidesse ning teiseks , et moduleeritud summad kaasfinantseeritakse liikmesriikide poolt ja seega on teil võimalus raha kasutamist juhtida .
Saate kaks korda nii palju kui otsetoetusest maha arvate .
See on oluline sõnum ja me pöördume selle juurde tagasi seadusandlikes ettepanekutes .
Härra Graefe zu Baringdorf mainis progressiivset modulatsiooni ja vajadust , tema seisukohast , kaasata nendesse aruteludesse töömahukus .
Mõistan tema seisukohta , aga saan vaid öelda , et see oleks äärmiselt bürokraatlik ja seda oleks väga , väga raske juhtida , nii et mulle on väga vastumeelne sellesse arutelusse laskumine .
Võib-olla ma eksin , kuid mina isiklikult ei pea põllumajanduse kaasfinantseerimise kehtestamist ohuks , nagu siin mainiti .
Minu arvates on tegemist suure ja loogilise sammuga olukorras , kus põllumajandussektor on väga oluline nii majanduslikust seisukohast kui seetõttu , et see on paljudele inimestele väga tähtis .
Seetõttu tervitan kõnealust muutust , kuid teisest küljest on oluline , et me lõpetaksime selle tervisekontrolli enne aasta lõppu , vastasel juhul on tegemist 2010. aasta tervisekontrolliga ja siis oleme juba liiga lähedal aastale 2013 .
See on see põhjus , aga uskuge mind , ma olen väga rahul mainitud muutustega .
Arengumaade küsimuses , EL on kõige avatum turg arengumaadele : me impordime rohkem põllumajanduslikke tooteid kui Kanada , USA , Austraalia ja Jaapan kokku .
Seda tuleb põllumajandussektorist rääkides arvesse võtta .
Tahaksin proua Harkinile öelda , et mind teavitati tema poolt esitatud suulisest küsimusest .
Sellele vastatakse kirjalikult ja seega olen ma üsna kindel , et ta saab kogu palutud informatsiooni .
<sp>
raportöör . - ( DE ) Härra juhataja , selle arutelu puhul meenub mulle iluuisutamine .
Iluuisutamise hindamisel jäetakse kõrvale kõrgeim ja madalaim hinne ja esitatakse siis punktiseis .
Kui ma seega jätan kõrvale selle täiskogu kõige parempoolsemad ja kõige vasakpoolsemad seisukohad , saame tulemuse , millega me kõik rahul oleme ja millega me rõõmsalt elada võiksime .
Tänan teid väga toetuse ja koostöö eest .
Kordan seda veel kord kõigile fraktsioonidele .
Ootan väga huvitavat koostööd seadusandliku paketi osas .
<sp>
Lisaksin vaid , härra Goepel , et samasugust kõrgeima ja madalaima hinde eemaldamist kasutatakse ka suusahüpetes ja poksis .
Kui see laiendab meie arutelu , siis on kõik hästi .
Arutelu on lõppenud .
Hääletus toimub kolmapäeval , 12. märtsil 2008 .
Kirjalikud avaldused ( artikkel 142 )
<sp>
kirjalikult . - Loomulikult on ülioluline selle raporti raamistikus selgelt toonitada otsetoetuste säilitamise vajadust mitte ainult kliimaga seonduvate kriiside või turutõrgete puhul , vaid ka selleks , et õiglaselt tasakaalustada Euroopa kõrgeid norme keskkonna- , looma- ja tarbijakaitse osas .
Sellele vaatamata on meie ülesandeks tõsiselt kaaluda kõige vähem arenenud põllumajanduslike riikide olukorda , uurides samas kriteeriume , mille alusel makstakse tulevikus meie ühise põllumajanduspoliitika raames otsetoetusi .
Lisaks peame tunnistama keerulist olukorda , mis valitseb enamikus uute liikmesriikide põllumajandussektorites , mis nõuab erilist tähelepanu ja täiendavaid investeeringuid peamiselt sektori restruktureerimise ja kaasajastamise eesmärgil .
Lõpuks tahaksin märkida , et ühise põllumajanduspoliitika tervisekontrolli käsitledes on väga oluline keskendada tähelepanu - hiljutiste kriiside valguses - toidu ohutuse ja tarnimise kindlustamisele meie kodanikele piisavate toiduvarude tagamisel .
<chp>
<sp>
Järgmine päevakorrapunkt on infotund ( B6-0013 / 2008 ) .
Mul on kahju kolleegidest , kes on oodanud infotunni algust , ning loomulikult peame uurima , miks me täna nii hilja alustame .
<sp>
Proua juhataja , viidates siinkohal menetluskorrale , oli minu küsimus parlamendi võrgulehe Suuliselt vastatavad küsimused kohaselt loendis numbri all 3 .
Küsimus on mõeldud vastamiseks volinik Mandelsonile , kuna selle pealkirjas oli selgelt märgitud " WTO läbirääkimised " ja härra Mandelson peab neid läbirääkimisi meie nimel .
Nüüd näen aga , et minu küsimus on pandud 3. jakku , mis tähendab , et volinik Mandelson ei vasta sellele suuliselt .
Ma küsin , kas ta keeldub andmast parlamendile aru WTO läbirääkimiste teemal .
Mis mõte on esitada küsimus volinikule , kes on sel päeval kohal , kui volinik keeldub sellele küsimusele vastamast ?
<sp>
Komisjon otsustab , kes millistele küsimustele vastab .
<sp>
Proua juhataja , selles ongi probleem , sest küsimus WTO läbirääkimiste kohta oli selgelt suunatud volinik Mandelsonile .
Tema on volinik , kes pidas neid läbirääkimisi , ta on täna siin ja ta keeldub küsimusele vastamast .
<sp>
Proua Harkin , teie seisukoht on arvesse võetud ja me teeme , mida suudame .
Järgnevad küsimused on suunatud komisjonile .
Esimene osa
Teema : Rahvusvahelise krediidikriisi negatiivne mõju ettevõtlusele
Praegune rahvusvaheline krediidikriis , mis viib Ameerika Ühendriikide majandust langusse , aeglustab kasvutempot maailma tasandil .
Mõju Euroopa majandusele ja ettevõtlusele on märkimisväärne .
Kreeka ja muude Euroopa riikide ettevõtted on juba sattunud märgatava surve alla , mis tuleneb ELi välistest riikidest pärineva impordi kasvust , sest nende riikide odavamad tooted suurendavad pidevalt oma turuosa .
Samal ajal ennustatakse käimasolevaks aastaks Euroopa ekspordi vähenemist .
Milliseid meetmeid komisjon võtab , et Euroopa ettevõtteid tõhusalt toetada selle kriisi üleelamisel ning rahvusvahelisel tasandil kaubandusliku konkurentsivõime suurendamisel ?
Millised ärivaldkonnad ja Euroopa tooted on komisjoni arvates kõige haavatavamad ?
Milliseid tuleks esmajärjekorras kaitsta ja kuidas seda teha ?
<chp>
<sp>
komisjoni liige . - ( FR ) Härra juhataja , daamid ja härrad , loomulikult soovin ma tänada kõiki kõnelejaid erakordselt rikastava ja huvitava arutelu eest .
Mina ei ole selle küsimuse eest vastutav volinik .
Siiski ma ei eita , et olin käesolevast arutelust erakordselt julgustatud ja huvitatud .
Pähe on tulnud palju isiklikke ideid , mis on kindel märk sellest , et te olete tõmmanud mu tähelepanu teemale , millel on ilmselt erakordne tähtsus .
Raskuste ületamiseks naisvangide taaslülitamisel ühiskonda ja tööturule peame me ilmselt jälle rõhutama vajadust kombineerida rakendusmeetmeid kohandatud turvavõrgustikuga .
See nõuab kõigi asjast huvitatud poolte , sealhulgas sotsiaalpartnerite , kaasamist .
Komisjon kavatseb jätkata sotsiaalse kaasatuse probleemide uurimist koos liikmesriikidega vastavalt avatud kooskõlastusmeetodile .
Tõepoolest , paljud siin esitatud ettepanekud - mis ma loomulikult edastan volinik Špidlale - on köitnud mu tähelepanu .
Näiteks mõte , mis mõnes riigis on juba tekkinud , leida võimaluse korral alternatiivseid karistusi , kui vangis viibiv isik ei kujuta endast mingit ohtu ühiskonnale , on kahtlemata väga huvitav lähenemine .
Samuti mõtlen ma , kuigi siin kõnelen ma vabas vormis , elektrooniliste kiipide kasutamisest , mis võimaldavad isikutel vanglast lahkuda ja elada koos oma perekonnaga .
Sellega küsimusega seoses tuleb uurida paljusid tegureid , kuna siin kuuldu on üsna õige : loomulikult on vangistus eelkõige ühiskondliku leppe vormistamine ja seega peame tegema samuti jõupingutusi muutmaks see ühiskonda taaslülitamise kaudu positiivseks teguriks .
Huvitusin väga proua Záborská tehtud märkustest , mis kajastusid eri viisil mitme kõneleja sõnavõtus , perekonnasidemeid ning laste ja vanemate vahelisi sidemeid käsitleva tervikliku probleemi kohta , mis loomulikult nõuab iseäranis eriomast lähenemist .
Hügieen vanglates , tervishoid , seksuaalne sättumus , seksuaalne kuritarvitamine ja seksuaalvägivald on mulle tuttavad teemad , loomulikult minu töö kaudu arendusvolinikuna , kuigi ma ei ole vastutav kõnealuse küsimuse eest .
Loomulikult külastan ma regulaarselt arenguriikide vanglaid .
Seetõttu võin teile kinnitada , et ma olen kindlasti pädev neile küsimustele hinnanguid andma .
Igal juhul annan ma volinik Špidlale ülevaate sellest suurepärasest arutelust ja suurepärastest mõtetest , mida siin kuulsin ; ma tean , et ta on kõnealustest küsimustest iseäranis huvitatud .
<sp>
raportöör . - ( EL ) Härra juhataja , tänan teid nii hilise ärkveloleku eest .
Ma soovin samuti tänada volinikke Micheli ja Špidlat väga positiivse osalemise eest esitletava raporti koostamises ; ja ma soovin tänada teid , daamid ja härrad , ja härra Matsakist , kes on ainus käesolevas arutelus osalenud meessoost parlamendiliige .
Usun , et perekonnasidemete säilitamine on ühine nimetaja ja kõik on rõhutanud selle suurt tähtsust .
Samuti on elulise tähtsusega laste kaitsmine , eelkõige väikeste laste , ja naiste erivajadustele vastavalt kohandatud tingimuste loomine .
Siiski peaks esmaseks küsimuseks olema inimõiguste eest seismine , eriti naiste õiguste eest , sõltumata sellest , kas nad on või ei ole vanglas .
Sellest tulenevalt võiks vanglas mitte viibivate naiste suhtes kehtiv laieneda ka neile , kes viibivad vanglas .
Sotsiaalset tõrjutust käsitleva temaatika osas lubage eriliselt tänada volinik Špidlat , kes teie kaudu , volinik Michel , rõhutas toetavate meetmete rakendamise tähtsust võimalikult varajases vangistusstaadiumis ; need on meetmed kutseõppeks , turule integreerumiseks ja koostööks erasektoriga .
Volinik , nii saame praktikasse rakendada teie poolt öeldu : peame nägema vanglaid muutumas võimaluseks ja mitte kättemaksu vormiks .
Mis puudutab härra Matsakise vaatepunkti olemasolevate ohtlike suundumuste kohta , siis need on olemas nii vanglas kui ka väljapool seda ning me peame pakkuma võimaluse ja ravivahendid nendega tegelemiseks , et selle abil ära hoida isikute marginaliseerumist .
Marginaliseerumine on vastuolus meie arusaamadega üksikisiku väärikusest ja võimalusest toetada neid viisil , et nad saavad ühiskonnale anda endast parima
Ma loodan , nagu volinik ütles , et uus Lissaboni leping annab meile tegutsemiseks rohkem võimalusi .
Kuna lepingu ratifitseerimine ei ole kaugel käesoleva raporti esitlemisest , siis võivad paljud selles raportis toodud ettepanekud muutuda reaalsuseks .
Siiski pöördun tagasi teema juurde , mida ei ole mainitud , nimelt , komisjoni aastaaruanne inimõiguste kohta peaks sisaldama samuti naiste olukorra kirjeldust ELi vanglates .
<sp>
Kuigi härra Matsakis oli sõnavõtjatest ainus meessoost parlamendiliige , kõneles härra Michel komisjoni nimel ja olen suure huviga jälginud käesolevat huvitavat arutelu .
Nagu sageli sellistel hilisõhtustel aruteludel on naiste arv suures ülekaalus võrreldes meestega , mis aga ei vähenda nende panust .
Ma tänan raportööri ja teisi sõnavõtjaid , sest lõpuks , sellises arutelus kõnelete te nende naiste nimel , kes ise enda eest rääkida ei saa .
Arutelu on lõppenud .
Hääletus toimub neljapäeval , 13. märtsil .
Kirjalikud avaldused ( artikkel 142 )
<sp>
kirjalikult . - ( HU ) Sooviksin juhtida tähelepanu asjaolule , et samal ajal kui naiste arv moodustab ligikaudu 4-5 % kõigist Euroopa kinnipeetavatest ja samal ajal , kui paljudes Euroopa riikides kasvab naisvangide osakaal kiiremini kui meesvangide arv , kujundatakse vanglaid jätkuvalt eelkõige vastavalt meeste vajadustele ja need kalduvad eirama kasvava naisvangide arvuga kaasnevaid eriprobleeme .
Valdkonnad , mis annavad kõige rohkem põhjust muretsemiseks , on tervishoid , lastega emade olukord ning taaslülitumine töö- ja ühiskonnaellu .
Statistilised uuringud näitavad naisvangide üldiselt madalamat haridustaset ja puudulikke kutseoskusi .
Kui me soovime , et naisvangid oleksid võimelised taaslülituma ühiskonda ja elama vanglakaristuse kandmise lõppedes stabiilsemat elu , siis peame kõigile kinnipeetavatele pakkuma võimaluse omandada põhioskused .
Paljudes Euroopa vanglates võib täheldada lahknevust tööturuvajaduste ja naistele pakutava kutsealase väljaõppe vahel .
Enamik vanglaid pakub koolitust naiselike ametite omandamiseks , mis on piiratud traditsiooniliselt naistele omistatava kultuurilise ja sotsiaalse rolliga seotud oskuste ja võimete arendamisega .
Neid madalalt tasustatavaid ameteid ei ole tööturul üldiselt vaja ning see võib soodustada sotsiaalse ebavõrdsuse põlistamist ja kahjustada ühiskonna- ja tööellu taaslülitumist .
Seetõttu tuleks vanglate juhtkondi julgustada andma , võib-olla koostöös teenusepakkujatega väljastpoolt , kõrgetasemelist ametialast koolitust ja erinevaid töötamisvõimalusi , mis vastavad tööturuvajadustele ja on mõjutamata soolistest stereotüüpidest .
<chp>
<sp>
Hr juhataja , õnnitlen oma kolleegi Feleknas Ucat selle suurepärase raporti puhul ja tervitan kahetist lähenemisviisi komisjoni teatises , milles keskendutakse nii soolise võrdõiguslikkuse süvalaiendamisele kui konkreetsetele naiste mõjuvõimu suurendavatele meetmetele .
Mina taunin seda , et paljudes arengukoostöö rahastamisvahendi riikide strateegiadokumentides viidatakse soole vaid kui horisontaalsele küsimusele ega täpsustata konkreetseid meetmeid , eesmärke või rahalisi eraldisi .
See tähendab , et vaatamata strateegilisele raamistikule võivad soolise võrdõiguslikkuse jõupingutused arengukoostöös taanduda lähiaastatel vaid retoorikale .
Soolisi tulemusnäitajaid tuleks hinnata vahe- ja lõpparuannetes .
Parlament jälgib riikide strateegiadokumentide elluviimist ja loodame , et komisjon saab näidata konkreetseid soolise võrdõiguslikkusega seotud edusamme .
Lõpetuseks : olen šokeeritud mõnedes selle raporti muudatusettepanekutes kajastunud keskaegse mõttelaadi üle , mida mõned kolleegid seksuaal- ja reproduktiivtervishoiu küsimustes esitasid .
Iseenesestmõistetavalt hääletan mina nende vastu .
<sp>
( DE ) Hr juhataja , ka mina tahan tänada raportööri selle suurepärase raporti eest ja õnnitleda komisjoni teatise puhul .
Järgmine väljakutse on olla järjekindel .
Ma käsin kümne päeva eest koos mitmete riikide parlamentide kolleegidega New Yorgis külastamas Euroopa parlamentaarse foorumi kutsel ÜRO naiste olukorra komisjoni .
Huvitav on näha , kuidas meie partnerid AKV riikidest ütlevad Brüsseli ja erinevate pealinnadega kohtudes üht asja ja hoopis midagi muud New Yorgis , kus arutatakse teemat üleilmsel tasandil .
Seepärast kutsun komisjoni üles olema järjepidev , teavitama oma delegatsioone , et nende riikide pealinnades räägitakse New Yorgis võetud hoiakust , sest meie naiste poliitika ja arengupoliitika eesmärke eitatakse sageli New Yorgis .
Sellega seoses on mul väga hea meel , et ÜRO naiste arengu fond ( UNIFEM ) kavatseb avada Brüsselis kontori ; see kindlasti suurendab Euroopa Liidu ja Ühinenud Rahvaste Organisatsiooni arutelusid selles valdkonnas .
Eriti hea meel on mul selle üle , et mikrokrediiti on hakatud nimetama üheks naiste mõjuvõimu suurendamise ja vabastamise võimaluseks .
On mõned suhteliselt segased korraldused ...
( Juhataja katkestas kõneleja . )
<sp>
( FI ) Hr juhataja , daamid ja härrad , suur tänu Feleknas Ucale suurepärase raporti eest ja samas ühinen pahameelega , mida paljud kolleegid on parempoolsete erakondade esitatud muudatusettepanekute kohta avaldanud .
Selleks et naiste õigustega arvestataks täielikult ka arengukoostöös , vajab Euroopa Liit naiste õiguste saadikut , kelle ülesanne oleks tagada naiste õigustega arvestamine .
See muudaks ka arengukoostöö raha kasutamise efektiivsemaks .
Me teame , et odavaim moodus arengu edendamiseks on parandada naiste õigusi , sealhulgas seksuaalseid õigusi , haridust , töövõimalusi jne .
Kuigi seda teatakse kogemustest ja arvukatest aruannetest , ununeb see ikka ja jälle , ka ELi arengukoostöö rahade kasutamise üle otsustamisel .
Sellepärast on meil vaja naiste õiguste saadikut ja ma loodan , et kolleegid toetavad selleteemalist muudatusettepanekut nr 20 .
<sp>
Hr juhataja , kuigi selles raportis on palju head , on selles midagi , millega ma absoluutselt ei nõustu , nagu mu kolleegid Filip Kaczmarek ja Guy Mitchell on juba öelnud .
Kõigepealt tahaksin ma küsida Teilt , hr juhataja , kes on öelnud , et " sünnieelse soo valimisega keelatakse lugematule arvule naistele õigus isegi eksisteerida ” ?
Selle raporti raportööri võib üllatada teadmine , et seda ütles Ban Ki-moon oma avakõnes ÜRO naiste olukorra komisjonile New Yorgis .
Peale selle on UNFPA eelmise aasta maailma rahvastiku aruande kohaselt maailmas puudu 60 miljonit naist - see on terve Ühendkuningriigi elanikkond !
Need puuduolevad naised on enne sündimist soo järgi välja valitud , abordi teel eemaldatud ja kõrvaldatud ja see juhtub mandril , kus mina sündisin - ma tean , millest ma räägin .
Kuidas on see võimalik , et Euroopa Parlamendi raport soolise võrdõiguslikkuse kohta vaikib sihiliku elimineerimise kohta üksnes soo alusel ?
Kus on siin võrdõiguslikkus ?
Ma esitasin sellele raportile muudatusettepaneku nõudega teostada sooanalüüs kõikide maailmas tehtud abortide kohta ja mis te arvate , mis juhtus ?
Sotsialistid hääletasid selle vastu !
Miks ?
Kas meil ei ole õigust teada , kuidas naisi abordi teel enne sündimist eemaldatakse ?
Hiljem näeme , kuidas nad muudatusettepaneku nr 11 üle hääletavad .
Ma ei tea , miks raportöör on otsustanud lasta raisku minna sellisel väärtuslikul võimalusel kõrvaldada peamine tänane naiste vastase ebaõigluse põhjus maailmas - nende põhiõigus elule - ja nõuab selle asemel nn seksuaalõiguste eest võitlemise esmatähtsaks seadmist ...
( Juhataja katkestas kõneleja . )
<sp>
( PL ) Hr juhataja , statistika näitab , et võrdsete õiguste poliitika kiirendab aastatuhande arengueesmärkide saavutamist vaesuse kaotamise ning demograafiliste , sotsiaalsete ja majanduslike näitajate parandamise näol .
Sooküsimusi peetakse siiski veel teisejärgulisteks .
Paljudes riikides ei ole naistel ikka veel juurdepääsu põhilistele tervishoiuteenustele , haridusele ja otsustusprotsessis osalemisele .
Kaks kolmandikku maailma kirjaoskamatutest on naised .
Arengumaades on keskkoolis käimise tõenäosus tüdrukute hulgas 11 % võrra väiksem kui poiste puhul .
Statistika näitab ka traagilist tervislikku olukorda .
Sahara kõrbest lõuna pool asuvates Aafrika riikides on 60 % täiskasvanud HI-viirusesse nakatunutest naised , 75 % uutest AIDSi nakatumise juhtumitest noorte hulgas puudutavad tüdrukuid .
Komisjoni teatis on oluline samm selles suunas , et kaasata sooküsimused ELi partnerriikide koostööprogrammidesse kui olulised moodused vaesuse kõrvaldamiseks ja inimõiguste toetamiseks , sealhulgas võitluseks naiste vastu suunatud vägivallaga .
Ma õnnitlen raportööri väga hästi koostatud raporti puhul ja kokkuvõttes ...
( Juhataja katkestas kõneleja )
<chp>
<sp>
( EL ) Härra president , volinik , nõukogu eesistuja , daamid ja härrad , tänane arutelu pakub mulle suurt rahuldust .
Vaatamata kõigile Euroopa organisatsioonide püüdlustele ja algatustele , usun , et me käitume nii , nagu oleksime jätnud järjestikustesse poliitilistesse kriisidesse sattunud rahva saatuse hooleks .
Meie käsitlus sellest olukorrast on kummaline .
Me justkui ei saaks aru , et Liibanoni olukord on seotud Lähis-Ida lahendamata probleemidega ning need probleemid on otsustava tähtsusega rahvusvahelise julgeoleku ja rahu jaoks , samuti ELi strateegiliste plaanide jaoks vahemeremaades ja Lähis-Idas .
Minu arvates peaks Euroopa Parlament selgelt mõistma , et me peame ELis pidama kinni Liibanoniga partnerlusse asudes võetud lubadustest .
See kohustab meid toetama seaduslikult valitud valitsust , mis moodustati pärast viimaseid valimisi vastavalt põhiseaduse nõuetele ning mis on täna rünnakute ja ähvarduste sihtmärgiks .
Me peame näitama oma toetust tegudega .
Nagu ütles ka Pasqualina Napoletano , ei anna me piisavalt raha , sest me tahame saada tulemust , mis lahendaks kriisi ja lõpetaks ebakindluse .
Selline tulemus eeldab , et institutsioonid töötaksid .
Parlament peab töötama demokraatliku dialoogi ja riikliku kontrolli foorumina ; see peab andma sõna erinevatele arvamustele , mis on lahutamatu osa Liibanoni identiteedist .
Üks teatud parlament on endiselt suletud - seda mitte ainult vabariigi presidendi valimisteks vaid igasuguseks tööks .
Et leida sellest kriisist mingi väljapääs , tuleb kohe valida vabariigi president ning moodustada uus valitsus vastavalt põhiseadusele .
Üksteisega konkureerivad piirkondlikud jõud ei tohiks olukorda dikteerida , nagu praegu näib toimuvat presidendivalimistega .
Me peame näitama oma toetust liibanonlastele ka sellega , et püüame selgeks teha poliitiliste mõrvade taga peituva tõe .
Sajad tuhanded inimesed avaldavad tänavatel meelt , lehvitades plakateid kirjaga " Me tahame tõde ” .
EL peab tegutsema selles piirkonnas tõhusamalt ja strateegilisemalt .
Me peame edendama vastutusi ja siiraid huve .
Samuti peame leidma võimalikke lahendusi ja rahu selle piirkonna riikides ja Araabia riikides .
Valitsema peab mõistmine ja riigisisene dialoog .
Lubage mul lõpetada optimistlikus toonis .
Ma usun , et poliitilised jõud on tegutsenud vastutustundlikult : sündmused oleks võinud viia kodusõja ja riigipöördeni , kuid seda ei juhtunud .
Seega kasutagem neid positiivseid elemente maksimaalselt ära .
<sp>
( FR ) Härra president , daamid ja härrad , Mashreqi riikidega suhete arendamise delegatsiooni esinaisena on mul hea meel , et arutelu Liibanoni küsimuse üle on tänase pärastlõuna päevakorras .
Mõistagi ei piirdu selles riigis mitmeid kuid kestnud kiis lihtsa presidendivalimise või valitsuse moodustamise probleemidega .
Me teame , et küsimuse all on poliitilise süsteemi enda põhialused , mis praegu toetuvad Liibanoni lapiteki eri uskude tasakaalule .
Samuti on kõne all koht , mille Liibanon loodab selles piirkonnas endale võtta .
Kas ta tahab olla Ameerika Ühendriikide ja nende piirkondlike liitlaste lennubaasiks või nn šiiidi poolkuu eelpostiks .
Ma ei usu , et Liibanon peab tõesti valima Ameerika leeri ja Süüria / Iraani leeri vahel .
Ainus elujõuline leer Liibanoni jaoks on Liibanoni enda leer .
Kindlasti ei ole Euroopa Liidu asi sekkuda Liibanoni siseasjadesse .
Euroopa ei pea ühte koalitsiooni teisest rohkem toetama .
Euroopa Liit saab aga pakkuda ennast välja vahendajaks , aidata Liibanoni parteidel leida üksteise suhtes minimaalne usaldus - mis on kokkuleppele jõudmise eelduseks - ning pakkuda oma teeneid mõistmise ja kompromissi protsessi käivitamiseks .
Me toetame õigusega Araabia Liiga kolmekordsel konsensusel põhinevat kava : üks president , üks rahvusliku ühtsuse valitsus ja valimisseaduse reform , mis tagab kõigile Liibanoni ühiskonna osadele õiglase esindatuse .
See on Taifi leppes sätestatud poliitilise sekulariseerumise vältimatu tingimus ning seda soovib üha suurem osa Liibanoni rahvast .
Me peame toetama kõiki selle saavutamisele suunatud algatusi .
Selles osas on positiivne signaal Liibanoni parlamendi esimehe Nabih Berri ettepanek taaselustada rahvuslik dialoog .
Nii nagu paljudel möödunud aastatel peame jätkuvalt toetama Liibanoni , mis tahab olla lõpuks ometi suveräänne , ühtne ja iseendaga rahujalal .
<sp>
- ( ES ) Härra president , mulle on jäänud mulje , et üks vähestest kordadest , kui 2005. aastal valitud Liibanoni parlamendiliikmetel oli võimalus vabalt tegutseda , oli hiljutisel Euroopa Vahemere piirkonna parlamentaarse assamblee plenaaristungil Ateenas , sest Liibanonis parlamendiliikmeks olek on kahtlemata väga ohtlik , nagu traagilised sündmused on näidanud .
Minu arvates tahavad mõned meid uskuma panna , et Liibanoni jaoks ei olegi lahendust ning seetõttu ei ole Liibanon iseseisva , suveräänse ja demokraatliku riigina elujõuline .
Me peame sellele seisukohale vastu seisma , toetades Liibanoni institutsioone , toetades Araabia Liiga kava ning nõudes kõigi selle riigi rahu ja mõistmise teele veeretatavate takistuste kõrvaldamist .
Euroopa ei ole oma käsi Liibanonist puhtaks pesnud ; tahaksin kõigile siinolijatele meenutada Euroopa sõjalist osalemist UNIFIL 2 koosseisus muljetavaldava arvu sõduritega ning , nagu nõukogu meile meenutas , on olnud palju kannatanuid ja hukkunuid .
Meie poliitiline osalus on võrdne selle sõjalise osalusega .
Meie võimekusel on piirid , kuid nende võimete piirides peame nõudma sellest piirkonnast väljas asuvatelt riikidelt ja liibanonlastelt , et nad jõuaksid kokkuleppele , sest ilma nendeta ei oleks võimalik Lähis-Ida rahvaste elujärge parandav sotsiaalmajanduslik areng ega rahu .
<sp>
Härra president , hiljutine Araabia tippkohtumine sisaldas rohkem vahtu kui sisu .
Sellel ei õnnestunud lahendada olulisi küsimusi , sest tähtsamad osapooled ei ilmunud kohale .
Liibanoni poliitiline kriis ja aina halvenev julgeolekuolukord tähendab , et EL peab parandama poliitilist dialoogi ning osutama abi õiguskorra ja demokraatia juurde tagasipöördumisel .
Kuigi ELi-Liibanoni tegevuskava kohaselt on prioriteediks Liibanoni rahvusvaheliste kohustuste tõhus täitmine inimõiguste ja põhivabaduste osas , ei ole siin toimunud peaaegu mingit edasiminekut .
Tegevusvõimetud riigiasutused ja halvenev majandusolukord on põhjustanud tsiviilrahutusi ja proteste .
Isegi hiljutine õpetajate streik on hambutu ilma vastutulelike riigiasutusteta .
Praegune poliitiline olukord õõnestab Euroopa naabruspoliitika reformikava , kuid Euroopa naabruspoliitika võib saada poliitilise debati katalüsaatoriks , kui rõhk nihutatakse võimupõhistelt aruteludelt probleemipõhistele aruteludele .
Euroopa naabruspoliitika partnerlus premeerib edasijõudmist .
Liibanon ei ole Euroopa partnerluspoliitika õppimisel ja sellega koostöö tegemisel just parim õpilane , aga me ei saa lubada kava vastuvõtmist nii , nagu oleks tegemist strateegia valikuga .
<sp>
( SK ) Euromedi / Barcelona protsessi delegatsiooni liikmena jälgin ma Liibanoni küsimust ning mul on kahju öelda , et kuigi Liibanonil on seaduslikul enamusel põhinev parlament , kiusatakse seda enamust taga ja parlament ei käi üldse koos .
Tuntud ja lugupeetud Rafik Hariri mõrvast alates ei ole toimunud presidendivalimisi ning riik tervikuna ei suuda leida sellele keerulisele olukorrale poliitilist lahendust .
Liibanoni parlamendiliikmed , kellega ma hiljuti Ateenas Euromedi kokkusaamisel ja siin Brüsselis kohtusin , rääkisid mulle nende jaoks valitsevatest kohutavatest tingimustest .
Liibanonis valitseb arusaam , et praktiliselt omab nende riigi üle poliitilist võimu Süüria , eriti kehtib see Lõuna-Liibanoni kohta , kust Hezbollah tulistab rakette Põhja-Iisraeli , pannes sellise teguviisiga selle piirkonna pideva ohu alla .
Iraan toetab seda olukorda ning ma ei arva , et see telg oleks nõus leppima demokraatlike muutustega .
Tahaksin paluda kõigil kolleegidel ja kohalviibivatel nõukogu ja parlamendi liikmetel võtta vastu meetmeid Liibanonile kohese abi osutamiseks .
<chp>
<sp>
( PL ) Härra juhataja , üks Schengeni ala viimase laienemise positiivseid tulemusi oli piirikontrolli kaotamine ELi sisepiiridel .
Loomulikult on Poola kaotanud kõik kontrollpunktid ning seega on ainult minu rajoonis suletud tervelt 55 piiriületuspunkti .
Samas on nende sulgemine tekitanud kohalike omavalitsuste jaoks vajaduse hallata maha jäänud infrastruktuuri .
See koosneb mitmetest hoonetest , tornides , angaaridest , ladudest ja parkimisaladest koos neid ümbritseva maaga suurepärases asukohas , sageli tähtsate rahvusvaheliste ühendusteede kõrval .
Kohalikud omavalitsusringkonnad , kus need rajatised asuvad , on huvitatud nende haldamisest , kuid neil ei ole selleks vahendeid .
Järelikult suureneb tõenäosus , et kõiki neid rajatisi hakatakse kasutama äriotstarbel .
Seetõttu palun Euroopa Komisjonil moodustada spetsiaalne fond , mis aitaks piirialade ringkondadel neid infrastruktuurirajatisi avalikes huvides , kaasa arvatud piiriülese tegevuse otstarbel hallata , edendades sellega kultuurilist lõimumist .
<sp>
( PL ) Härra juhataja , tahan kasutada võimalust , et avaldada lugupidamist Tiibeti vaprale mägirahvale , kes võitleb oma rahvusliku iseseisvuse eest .
Minu sõnum ei ole meeleavaldus hiinlaste vastu .
Vastupidi .
Ma pean lugu hiina rahvast , kes on samuti võidelnud oma vabaduse eest Jaapani okupatsiooni vastu ning vabaduse ja kodanikuvabaduste eest Hiinas endas - selle üks näide on 19. sajandi bokserite ülestõus .
Seda traditsiooni arvestades on veelgi enam põhjust , miks hiinlased ei peaks keelduma Tiibeti enesemääramisõiguse tunnustamisest .
Euroopa Parlamendi liikmetena peame näitama oma solidaarsust Tiibetiga mitte ainult sõnades , vaid ka tegudes .
Euroopa poliitikud ei tohiks oma kohalviibimisega Pekingi olümpiamänge tunnustada .
Me peame praegu Pekingist eemale hoidma .
Ma ütlen seda Ateena olümpiamängude innuka huvilise ja pealtvaatajana .
Meie poolt on see vähim , mida saame teha .
<sp>
Härra juhataja , homme on Belfasti lepingu 10. aastapäev .
Mõned leiavad selle puhul rohkesti põhjust tähistamiseks , mina mitte .
Miks ?
Sest Belfasti leping premeeris Põhja-Iirimaal 30 aastat kestnud terrorismi , õõnestades nii õiglust kui demokraatiat : õiglust sellega , et andis amnestia kõigile õiguspäraselt vangi mõistetud terroristidele , ning demokraatiat ettekirjutusega , et kahetsusest keelduvad terroristid peavad kuuluma selle piirkonna valitsusse , mida nad aastakümneid laastasid .
Seda tuleb saavutada sundusliku koalitsiooni ebaõiglusega .
Minu esindatav piirkond on kogu Euroopa Liidus ainus piirkond , kus kodanikel ei ole põhilist demokraatlikku õigust parteid kohalt maha hääletada .
Miks ?
Sest Belfasti leping näeb ette , et valitsuse moodustamiseks peavad valitsusse kuuluma kõik parteid .
Selline on Belfasti leping ja see on vale .
See tuleks tühistada , mitte seda tähistada .
<sp>
( BG ) Härra juhataja , lugupeetavad kolleegid , üks minu riigi , Bulgaaria ees esimestel ühenduse liikmeks oleku aastatel seisnud väljakutseid oli läbipaistvuse tagamine ning Euroopa fondidest saadud vahendite väärkasutuse vältimine .
Korruptsioonivastaste jõupingutuste toetuseks algatasin ma rahvanõukogu loomise , et kodanikud saaksid jälgida ELi vahendite kasutamist Bulgaaria põllumajanduses .
Sellest ei saa ametlikku asutust , vaid kodanikuühiskonna ühendus , mis koondab kõigi nende jõupingutusi , kes tahavad seista hea selle eest , et seda võimalust Bulgaaria arengut tagant tõugata ei lastaks raisku korruptsiooni , väärkasutuse ja oskamatuse tõttu .
Suur eesmärk on luua mehhanismid avaliku kontrolli võimaldamiseks ja üldise juurdepääsu andmiseks teabele vahendite kasutamise kohta põllumajanduses , samuti teabele projektide elluviimise kohta ning sektori parimate praktikate levitamiseks .
Pidagem meeles , et kodanike aktiivse osaluse edendamine ühiskondlik-poliitilistes protsessides on ühenduse tegevuskava võtmeprioriteet .
<sp>
( RO ) Enam kui aasta pärast Rumeenia ja Bulgaaria ühinemist ELiga ning peaaegu üheksa aastat pärast Bologna protsessi algust ei tunnusta kaheksa Euroopa riiki neis kahes liikmesriigis saadud ülikoolikraade ja muid kvalifikatsioone .
Rumeenia kodanikke on korduvalt diskrimineeritud , kui nad on soovinud saada tööd või jätkata hariduse omandamist välismaal .
Diplomite mittetunnustamine vähendab ka osalust Euroopa üliõpilaste liikuvuse programmides , eriti seoses kraadiõppe diplomitega .
Näiteks Rumeenia üliõpilane ei saaks osaleda programmist Erasmus Mundus rahastatavates magistriõpingutes ühegi nende kaheksa liikmesriigi ülikoolikeskuse juures , kes ei tunnusta üliõpilase esimese astme ülikooliharidust .
See on ühe liikmesriigi kodanike diskrimineerimine ning see vähendab nende võimalusi kasutada akadeemilise liikuvuse toetamiseks mõeldud Euroopa vahendeid .
Euroopa Komisjon on hiljuti sellise käitumise hukka mõistnud .
Ma usun , et Euroopa Parlament peaks võtma selles küsimuses samasuguse kindla hoiaku .
<chp>
<sp>
( PL ) Hr juhataja , 2009. aasta toob Euroopa Parlamendile palju muutusi ja väljakutseid .
Lisaks valimistele ja parlamendi uue ametiaja algusele on veelgi tähtsam see , et tuleb käsitleda väljakutseid seoses Lissaboni lepingu jõustumisega .
Elu ei seisa paigal ja ma ei viita üksnes poliitilisele elule .
Tuleb aeg , mil on vaja muutusi ning uusi plaane ja lähenemisviise .
Üldiselt on selleks , et muutused oleksid tõhusad , vajalik suurem rahaline panus .
Sellest hoolimata tuleks eelarvevahendeid tõhusamalt hallata ja kaotada mis tahes tarbetu bürokraatia .
<sp>
( SK ) Ma hääletasin Paul Rübigi raporti poolt , sest Eurostars on minu arvates oluline Euroopa Komisjoni algatus teadus- ja arendustegevust teostavate VKEde toetamiseks .
Hoolimata asjaolust , et VKEd moodustavad peaaegu 70 % ELi SKTst , ei ole nende potentsiaali teadus- ja arendustegevuse valdkonnas veel piisavalt ära kasutatud .
Tahaksin rõhutada raportööri jõupingutust võimaldada võimalikult paljudel VKEdel selles programmis osaleda .
Vastavalt esialgsele ettepanekule jääksid paljud VKEd protsessist kõrvale , sest nad peaksid panustama vähemalt 50 % projekti kuludest .
Vastavalt Euroopa Parlamendi ja nõukogu vahelisele kokkuleppele , saavad VKEd osaleda ja teha koostööd teadus- ja arendustegevuse valdkonna projektide ettepanekutes .
Mul on hea meel , et Slovakkia on 29 riigi seas , kes on juba sellele programmile toetust avaldanud .
On ülitähtis , et Slovakkia VKEd saavad teavet selle kohta , kuidas saada juurdepääs rahalistele vahenditele teadus- ja arendustegevuseks kõnealuse programmi raames , ning et teadusuuringute potentsiaal Slovakkias ja teistes Euroopa vähearenenud piirkondades kasvaks .
Euroopa teadusuuringute ja innovatsiooni andmebaas , kus komisjon avaldab selle programmi raames teostatud projektide tulemused , on VKEdele kasulik võrdlusalus .
<sp>
( IT ) Hr juhataja , daamid ja härrad , ma ei räägi sekunditki kauem , pigem sekundi vähem .
Tahan öelda ainult seda , et mul oli au hääletada oma sõbra Paul Rübigi raporti poolt , milles esitatakse kokkuvõtte ettepanekust võtta vastu otsus , mille eesmärk on toetada VKEsid .
Sooviksin eelkõige - ja selle tõttu on mul palju unetuid öid - et oleks projekte , mille puhul võetaks arvesse nende vanemate inimeste kogemusi , oskusi ja mälestusi , kes oskavad anda noorematele inimestele palju teadmisi VKEde kohta ja seeläbi tuua kasu kõikidele ELi riikidele ja Euroopa Liidule tervikuna .
Hr juhataja , nagu näete , on mul veel viis sekundit selleks , et soovida " buon appetito " ( " head isu " ) kõikidele kolleegidele , kes on olnud nii lahked ja jäänud siia , et kuulata mu avaldust .
<sp>
( PL ) Hr juhataja , kõik algatused , mille eesmärgiks on toetada ja ergutada söe kaevandamist ja terase tootmist , väärivad Euroopa Parlamendi toetust .
Eespool nimetatud tegevused on eriti olulised , sest ükski kiiresti areneva majandusega riik ei saa ilma nende tootmissektoriteta õitseda .
Samuti tasub meeles pidada , et nende toorainete suurimad tootjad asuvad väljaspool Euroopa Liitu ja nendega võrreldes on liikmesriikide positsioon tõesti väga halb .
Ei ole kahtlust , et nõudlus söe ja terase järele kasvab jätkuvalt , mis tuleneb kiiresti arenevatest Aasia majandustest .
Hoolimata vajadusest asendada süsi järk-järgult taastuvate ja keskkonnasõbralikumate kütustega , jääb süsi paljude Euroopa Liidu piirkondade jaoks veel pikaks ajaks peamiseks energia- ja jõukuseallikaks .
<sp>
Hr juhataja , hääletasin muudatusettepaneku 3 poolt , mille esitas hr Szymański , ja mis on tugevam vorm meie üldisest suhtumisest , et Pekingi olümpia avatseremoonial ei tohiks meie kõrged riigiesindajad osaleda .
Hr Szymański näeb seost riigijuhtide kohalviibimise ja Hiina ametiastutuste sisepoliitika võimaliku toetamise vahel .
Arvan , et see võib olla hoiatussignaal Hiina ametivõimudele , et see seos selgemaks teha .
Seetõttu hääletasin muudatusettepaneku 3 poolt .
<chp>
<sp>
. - ( ES ) Härra juhataja , piraatlus on muutunud ülemaailmseks ohuks merenduse julgeolekule .
Rahvusvahelise Merendusbüroo koostatud statistika kohaselt on piraatide rünnakud viimase kümne aasta jooksul kolmekordistunud : 1995. aastal oli 90 piraatluse juhtumit ja 2007. aastaks oli see arv tõusnud 263-ni .
Samal ajal kui meie siin arutelu peame on kalalaeva Playa de Bakio 26 meeskonnaliiget Somaalia ranniku lähistel röövitud ja võib-olla , nagu minu kolleeg parlamendis juba ütles , ei peaks me ei ainult näitama üles solidaarsust nende perekondadega , vaid paluma ka Euroopa Liidul astuda selles asjas samme ja teha kõik endast oleneva nende kalurite vabastamiseks .
Ei aita sellest , kui me mitmesuguste Aafrika riikidega lepinguid allkirjastame .
Me peame tagama ka nende aluste julgeoleku .
Probleem on üle-euroopalise ulatusega ja sellisena tuleb seda ka käsitleda .
<sp>
Härra juhataja , nagu teate , peetakse Iirimaal 12. juunil Lissaboni lepingu küsimuses referendum .
Soovin siin teie ees tõstatada küsimuse , mis Iirimaal väga sügavat muret valmistab .
Meedia kaudu on ilmsiks tulnud , et komisjon ja parlamendikomisjonid teevad aktiivselt koostööd teabe summutamiseks .
Lubage mul tsiteerida komisjon asepresidenti Margot Wallströmi , kelle sõnade kohaselt on komisjon valmis pehmendama või viivitama sõnumitega , mis võivad enne Lissaboni lepingu referendumit kahjulikuks osutuda ; ajakirjanduses on teatatud kirjast , mis saadeti parlamendikomisjonidele , veenmaks neid mitte tegelema Lissaboni lepingust tuleneda võivate tundlike poliitiliste küsimustega enne kui alusleping on ratifitseeritud .
Tahan öelda , et selline taktika on vastuvõetamatu .
Iirlased peaksid saama pidada debatti kogu teabe valguses .
Nad on väärt teadma kõiki asjaolusid ilustamata kujul , olgu siis seoses äriühingute maksustamisega või aluslepingu kaitse- ja julgeolekusätetest tuleneva korraldusega .
Vähemalt on inimestel - olen kindel , et te minuga nõustute - õigus teada täielikke asjaolusid .
Seega kutsun teid täna üles avalikult kinnitama , et komisjonid ei viivita debatiga ega summuta seda neis tundlikes küsimustes ja sama tungivalt soovin , et komisjon kinnitaks sedasama .
<sp>
. - ( EL ) Härra juhataja , vabandan viivituse pärast , kuid ma just saabusin parlamenti .
Ma usun et oleks ebarealistlik , kui ükskõik kes räägiks piiriülesest koostööst Kreeka puhul , mis on riik , mis Hispaania , Prantsusmaa ja Rootsi järel on neljandal kohal vastuvõetavate ebaseaduslike sisserändajate arvu poolest .
Mis mõtet on rääkida piiriülesest koostööst kui , teisest küljest - kas pole nii härra juhataja ? - käib jutt ühest riigist , mis tegeleb just järgmisega , ehk teisiti öeldes , Türgist , kus on inimesed , kelle elukutseks on ebaseaduslike sisserändajate toimetamine Aasiast Euroopasse .
Lisaks on Kreeka saadav rahaline abi minimaalne - kahjuks pole mul piisavalt aega asjaomaste andmete esitamiseks - ja pean ütlema , et kui Euroopa ei aita , siis ma usun , et just Euroopa peab lõpuks kinni maksma arve inimeste eest , kes täna Kreeka ja 2000 saarega Egeuse mere kaudu Euroopasse valguvad .
<sp>
. - ( BG ) Asun kõnepulti selleks , et juhtida teie tähelepanu jamale , mis mõjutab enam kui miljoni kodaniku õigusi Bulgaaria pealinnas .
See on probleem , mis selgelt illustreerib korruptsiooniskeeme , mis viimaste aastate jooksul on kahetsusväärselt imbunud Bulgaaria kõigisse eluvaldkondadesse .
Kaheksa aastat järjest on äriühing Sofiyska Voda , nii linavalitsuse kui valitsuse ilmselgel õnnistusel krahmanud tavakodanike kulul ülikasumeid , ilma et oleks täitnud kasvõi miinimumi omale kontsessioonilepinguga võetud kohustustest .
Lepingu lõpetamise asemel saab kontsessiooni omanik hoopis miljonite eurode väärtuses lisalaene .
Bulgaaria valitsusasutused , nii keskvõimu kui munitsipaaltasandil , ignoreerivad arvukaid proteste kodanikerühmade poolt , kes lõpuks olid sunnitud nii ametlike kui mitteametlike kanalite kaudu kontakteeruma Euroopa Komisjoni esindaja hr Barrosoga tema hiljutisel külakäigul Bulgaariasse .
Kuna Bulgaarial ja selle institutsioonidel puudub tahe kaitsta kodanikuühiskonna õigusi , siis loodan , et seda teevad Euroopa Liidu asutused .
<sp>
. - ( RO ) Aprillis juhtus esimest korda see , et Rumeenias toimunud NATO tippkohtumise puhul kajastati Bukaresti kõigis meediakanalites positiivses valguses .
Paljud ei uskunud , et Rumeenia suudaks korraldada selliste mõõtmetega tippkohtumise : 3 000 ametnikku 49 riigist ja 3 500 ajakirjanikku , sest Bukaresti tippkohtumine oli NATO senises ajaloos kõige suurema osalejate arvu ja kõige keerukama päevakorraga .
Sooviksin välja tuua tippkohtumise kolm suurt tulemust : Horvaatia ja Albaania said ühinemiskutse NATOsse ; NATO paigaldab Ameerika omale lisaks täiendava raketikilbi - see kaitseb neid NATO riike , mida Ameerika oma ei kaitse ; NATO juhid kohustusid Talebaniga võitlemiseks suurendama vägede arvu Afganistanis , jagama sõjaliste operatsioonide raskusi ja vähendama piiranguid oma vägede kasutamisele .
<chp>
<sp>
Järgmine päevakorrapunkt on infotund ( B6-0019 / 2008 ) .
Komisjonile on esitatud järgmised küsimused .
I osa
<sp>
Teema : Pangakontodealane teabevahetus
Hiljutine maksuskandaal Liechtensteinis on leidnud vastukaja paljudes ELi liikmesriikides .
Pädevate asutuste uurimise andmeil on maksudest kõrvalehoidumisse väidetavalt kaasatud liikmesriikide kodanikke .
Ma olen kuulnud , et 27 liikmesriigi rahandusministrid on õhutanud komisjoni vastutavat peadirektoraati läbi viima kiiret uurimist ning tegema ettepanekuid õigusliku raamistiku muutmiseks , et lubada kodanike pangakontode kohta teabe vahetamist .
Kuidas kaitstaks sellise raamistiku korral kodanike isikuandmeid , kui samal ajal suurendatakse läbipaistvust ning tõkestatakse ebaseadusliku raha ülekandmist ja rahapesu ?
Millise korra paneb komisjon ette , tagamaks , et pangakontode avamine toimuks suurima austusega õiguspärasuse suhtes ?
Mil moel on ette nähtud liikmesriikide maksustamissüsteeme ühtlustada , et vältida tulevikus sarnaseid olukordi , kus ebaseaduslikku raha pestakse pangakontode abil ?
<sp>
komisjoni asepresident . - ( DE ) Härra juhataja , daamid ja härrad , me peame võitlema maksudest kõrvalehoidumise vastu .
Kui me seda ei tee , võib meie demokraatliku ühiskonna alus mureneda .
Igal riigil on õigus kehtestada rahvaesindajate nõusolekul reegleid , et tagada tõhusat maksude kogumist .
Üksikud meetmed selles sektoris ei anna aga sageli soovitud tulemust riigi tasandil .
Seetõttu on vaja maksuametite vahelist rahvusvahelist koostööd , mille käigus vahetatakse ka teavet pangakontode kohta .
27 liikmesriigi rahandusministrid teevad selle nimel ELi tasandil koostööd .
Mõned meetmed on Euroopa tasandil juba kehtestatud .
Eriti tasub siin märkida nõukogu direktiivi 2003 / 48 / EÜ hoiuste intresside maksustamise kohta .
Lisaks on Euroopa Liit sõlminud kolmandate riikidega , kaasa arvatud Liechtensteiniga , lepinguid , mis täidavad sama eesmärki nagu see direktiiv .
Need lepingud tagavad , et kõnealustes kolmandates riikides ELi kodanikele makstav intress kuulub tulumaksuga maksustamisele kodaniku enda liikmesriigis või peetakse tulumaks kinni kohapeal .
Kohapeal kinni peetud tulumaks võidakse maksukohustuslikule isikule tema alalise elukoha liikmesriigis hüvitada , kui vastav tulu maksustamise eesmärgil avaldatakse .
Majandus- ja rahandusministrite nõukogu vahetas 4. märtsil 2008. aastal arvamusi hoiuste intresside maksustamise direktiivi kohaldamise kohta .
Selle arutelu tulemusel palusid ministrid , et komisjon jätkaks tööd raportiga direktiivi rakendamise kohta alates selle jõustumisest 1. juulil 2005 .
See raport peaks käsitlema mõistete " intresside maksmine ” ja " tulusaaja ” määratlust .
Siin õigustatult esitatud küsimus puudutab seda , mil määral teabevahetussüsteemid sobivad kokku isikuandmete kaitsega .
Selles kontekstis võib märkida , et ühenduse andmekaitse-eeskirjad , mis kehtivad ka Euroopa Majanduspiirkonnas , annavad liikmesriikidele võimaluse rakendada õigusloomega seotud meetmeid .
Need meetmed võivad piirata asjaosaliste teatud õigusi , näiteks õigust juurdepääsule või õigust teabele , kui see on vajalik Euroopa Liidu või liikmesriigi oluliste rahanduslike või majanduslike huvide kaitseks .
See kehtib ka rahanduse , eelarve ja maksustamise valdkonnas .
Võrreldavad piirangud kehtivad ka kolmanda rahapesu käsitleva direktiivi tõhusa rakendamise suhtes .
Liikmesriigid peavad igal juhul mõistlikkuse piirides tagama , et nende pädevad asutused täidaksid isikuandmete esitamisel ja töötlemisel vastavaid ELi määrusi ja riiklikke andmekaitse-eeskirju .
Siin tuleb leida tasakaal seaduslike maksupoliitika eesmärkide täitmise ja eraelu puutumatuse kaitse vahel .
<sp>
( EL ) Härra juhataja , volinik , maksustamise ajalugu on täis fiktiivseid pangakontosid , mis on veelgi kahjulikumad , kui sellised skandaalid tulevad päevavalgele Euroopa riikides .
Kui see juhtub , võtame me selle sündmuse lihtsalt teadmiseks , kuid selliste juhtumite kordumise korral meenub ka mälus selle kohta talletatu .
Kas teie üldise hinnangu kohaselt , volinik , on see süsteem tegelikult töökindel ?
<sp>
( DE ) komisjoni asepresident . - ( DE ) Austatud parlamendiliikme küsimusele võib vastata lihtsalt : ei .
Meie praegused süsteemid ei ole töökindlad ; me teame seda .
Seetõttu teeme jõupingutusi nende parandamiseks .
Konkreetseid määrusi rahapesu vastu võitlemiseks on kindlasti võimalik täiustada ning me teeme koostöös Euroopa Majanduspiirkonda , kuid mitte Euroopa Liitu kuuluvate Euroopa riikidega , jõupingutusi vastavate täiustuste saavutamiseks .
Komisjon on nõukogult taotlenud ja saanud läbirääkimiste mandaadi , mis annab volitused läbirääkimisteks konkreetselt Liechtensteiniga selle üle , kuidas kõrvaldada praeguseid nõrku kohti rahapesu ja maksupettuste vastu võitlemise süsteemist .
Ma loodan , et selles küsimuses hiljuti Euroopas avaldatud selge avalik arvamus aitab meil saavutada vajalikke kokkuleppeid .
Me teeme selle nimel kõvasti tööd , aga , nagu te teate , on maksuküsimused erakordselt tundlikud .
Ka liikmesriikide sees on siin kindlasti veel paranemisruumi .
<chp>
<sp>
Härra juhataja , õnnitlused suurepärasele raportöörile Marco Cappatole iga-aastase inimõiguste olukorda käsitleva raporti puhul .
Meie sotsiaaldemokraatide kahe muudatusettepaneku selgitamiseks : esiteks , ma austan tema ja teie seisukohta Gandhi ja vägivallatuse osas ja arvan , et see , et te juhite sellele parlamendis meie tähelepanu , on väga oluline traditsioon .
Kuid me tahame seda lõiku välja jätta lihtsal põhjusel , et see ei saa olla Euroopa ÜVJP ainus juhtpõhimõte .
Rahu sobitamine ja rahu hoidmine nõuavad mõnikord sõjaliste vahendite kasutamist ja on ikka veel austusväärne ja õilis osa sellest , mida meie kui Euroopa suudame ja peame tegema rahulikuma ja edukama maailma loomiseks .
Teiseks , inimesena , kes käib koos allkomisjoni kolleegidega regulaarselt Genfis , jagan ma teie muresid selles osas , mis puudutab meie muudatusettepanekut ÜRO inimõiguste nõukogu kohta .
Näha seda polarisatsiooni , mis ikka veel eksisteerib okupeeritud Palestiina territooriumidel , blokimentaliteeti , eriti Aafrika rühmas , on valmistanud pettumust , ehkki me peame selle suhtes valvsad olema ka Euroopas .
Arvan siiski , et sellel aastal on väga tähtis , et me jätkaksime ÜRO reformivaimu toetamist , et me tunnustaksime positiivset rolli , mida ELi liikmesriigid täidavad inimõiguste nõukogus ja tunnustaksime ka seda , et haldusreidide protsess on üksnes algus ja selle avalik , üldine ja tõhus läbiviimine on parim viis , kuidas me saame seda institutsiooni toetada .
Lõpuks , põhjendusega P ja lõikega 4 palume komisjoni , koos nõukoguga , toetada konsensust ettepaneku osas demokraatia edendamise kohta naabruspoliitika raames , Kopenhaageni kriteeriumide kaudu , meie piirkondlikes strateegiates maailma osas .
Me räägime demokraatia edendamisest , kuid ühtset Euroopa mõistet selle kohta ei ole .
Mõte , et me saime komisjoni , liikmesriigid ja parlamendi ühiselt määratlema demokraatia edendamist maailmas ja ennast sellele pühendama , samal viisil nagu meil oli konsensus arengu osas , on võimas .
Härra Solana on seda toetanud ja ma loodan , et nõukogu ja eriti komisjon annavad täna õhtul teada selle põhimõtte toetamisest .
<sp>
- ( LT ) Eelmisel aastal koosnes EL raport 104 leheküljest , millest 4 olid pühendatud inimõiguste teemale .
Sellel aastal on need arvud vastavalt 216 ja 10 .
Eelmise aasta raportis esitatud fakte nagu põhiõiguste agentuuri väljakujundamine ja parlamendi töö selles sfääris , korrati uuesti .
Sellele vaatamata annab raport üksikasjaliku ülevaate sellest , kuidas meie , eurooplased kaitseme kogu maailma inimeste õigusi .
Ometi ei ole raportis ega resolutsioonis öeldud mitte ühtegi sõna inimõiguste kaitsmisest või vähemalt rikkumisest liidus .
Kas siis ELis ei esine üldse inimõiguste rikkumise juhtumeid , või kui neid esineb , kas me lahendame need tegelikult õiglaselt ja ilma viivitamata ?
Minu arvates ei ole kumbki variant õige .
Tundub , et teiste pattudest on kergem rääkida , kui enda omi tunnistada .
Kas me siis pole teadlikud asjaolust , et seadusvastased värbamiskontorid Londonis orjastavad Leedu ja Poola sisserändajad ?
Kas me siis ei tea , et " ebaseaduslike isikute " massiline arreteerimine Pariisis toimub president Sarkozy korraldusel ?
Mida arvata Roomas võetud õigusvastastest meetmetest rumeenlaste vastu ?
Loomulikult võivad kannatanud pöörduda Strasbourg ' is kohtusse .
Mitme aasta pärast , kui juhtumite arv kohtus küünib tuhandeteni , õiglus võib-olla taastatakse .
Aga inimeste jaoks , kes on nende juhtumitega seotud , on iga päev ja iga tund väga tähtsad .
Meid on valitud töötama meie inimeste heaks , neid esindama ja nende õigusi kaitsma .
Pöördugem näoga nende poole .
Euroopas peaks iga isik olema kaitstud .
Siis oleme tugevamad ja paremini ette valmistatud , et teisi aidata .
<sp>
Tänan teid , proua Juknevičienė .
See on juhtum , kus n-ö nähakse pindu teise silmas ja ei märgata palki oma silmas .
<sp>
- ( DA ) Härra juhataja , tänan teid suurepärase inimõigusi käsitleva raporti eest .
Sellel on siiski üks väga tõsine viga .
Maailma suurimat inimõiguste probleemi - 260 miljoni mitte ühtegi kasti kuuluva daliti diskrimineerimine - on mainitud üksnes lühidalt , ja isegi siis ainult seoses diskrimineerimise põhjuste loeteluga .
Eelmise aasta veebruaris kiitsime selle kohta heaks kaugeleulatuva jõuga otsuse , ja seetõttu on murettekitav , et välisasjade komisjon lükkas Roheliste ja Euroopa Vabaliidu fraktsiooni muudatusettepaneku tagasi .
Me tegime ettepaneku , et EL peaks , koos ÜROga , ette valmistama suunised võitlemiseks kastipõhise diskrimineerimisega ja tõstatama selle probleemi asjaomaste riikide tippkohtumisel .
Kas India ja briti valitsus on jälle tegutsenud - nad olid ka eelmisel aastal otsuse vastu - ja kas nad on ka seekord edu saavutanud ?
Probleem eksisteerib paljudes Lõuna-Aasia riikides , kuid ma mainin Indiat , sest tegemist on demokraatliku riigiga , seda asjaolu on toonitatud kui kõige tähtsamat inimõigustega seotud tegurit .
India on demokraatlik ja tal on isegi head seadused kastipõhise diskrimineerimise vastu .
Siiski rikutakse neid seadusi pidevalt .
India demokraatia väärib seda , et neid seadusi austatakse , ja India peaks olema teistele eeskujuks .
Piinlik on samuti see , et EL pöörab oma näo dalitite kannatusi nähes kõrvale - ja sama teeb parlament !
Me võisime kõike seda eelmisel aastal välja öelda .
Mis on juhtunud , et me ei suuda seda öelda täna ?
Kas dalitite olukord on paranenud ?
Kas diskrimineerimine on kadumas ?
Ei , igaüks siin teab , et see ei ole nii .
Miks siis nende inimeste meeleheitlik olukord ei pälvi ELi pingsat tähelepanu ?
<sp>
( ES ) Härra juhataja , tänan teid väga .
Daamid ja härrad , 13. aprillil arreteeriti Ennaama Asfari , inimõiguste kaitsja Lääne-Sahara piirkonnas , Marrakešis .
Niisiis veel üks arreteerimine Marokos .
Ma räägin seda teile , daamid ja härrad , selleks , et öelda , et me ei tohiks unustada , et Euroopa Liit on vastutav dekoloniseerimisprotsessi eest , mida toetab ÜRO .
Meie vastutame , ja seetõttu peab iga inimõiguste raport ütlema , et Euroopa Liit peaks olema tegutsev ja valvel ja täitma ÜRO Julgeolekunõukogu resolutsioone .
Teiseks , daamid ja härrad , me elame tsiviliseeritud maailmas , 21. sajandis , kus elanikkond muutub vaesemaks ja näljasemaks , ja kus on rohkem haigusi ja rohkem ebavõrdsust .
Viimase kümne aasta jooksul on Aafrika muutunud ÜRO sõnul vaesemaks .
Ma tahaksin seetõttu nõuda , soovitada ja paluda , et tunnistataks , et inimõigused tähendavad kõiki õigusi : majanduslikke , sotsiaalseid , kultuurilisi ja poliitilisi õigusi .
Kui meil oleks skaala , oleksime väga üllatunud , nähes , kus sellel asuvad riigid , kes ei austa inimõigusi .
Seepärast ma arvan , et me peaksime olema palju teadlikumad ja tõstatama kõik inimõiguste järgimisega seotud teemad .
<chp>
<sp>
Järgmine päevakorrapunkt on kultuuri- ja hariduskomisjoni nimel Manolis Mavrommatise esitatud raport , mis käsitleb valget raamatut spordi kohta .
<sp>
Hr juhataja , volinik , daamid ja härrad , lubage mul esmalt tänada komisjoni ja volinik Figel ' i algatuse eest spordialase valge raamatu ja Pierre de Coubertini tegevuskava koostamise eest .
See on ELi esimene samm spordiküsimustega tegelemisel .
Samuti sooviksin tänada volinik Špidlat , et ta on täna siin volinik Figel ' i asemel , kes on reisil väljaspool Euroopat .
Tänan ka oma kolleege haridus- ja kultuurikomisjonist ning majandus- ja rahanduskomisjoni , tööhõive- ja sotsiaalkomisjoni , siseturu- ja tarbijakaitsekomisjoni , õiguskomisjoni , kodanikuvabaduste , justiits- ja siseasjade komisjoni , regionaalarengukomisjoni ja naiste õiguste ja soolise võrdõiguslikkuse komisjoni .
Nad on teinud spordialast valge raamatut käsitleva raporti koostamisel suurepärast koostööd .
Euroopa Parlamendi raportis käsitleti valge raamatu põhipunkte 16 kompromissmuudatusettepanekus , milles leppisid kultuurikomisjonis ühiselt kokku kõik poliitilised fraktsioonid .
Põhipunkte käsitleti ka 426 muudatusettepanekus , mis esitati juhtkomisjonile ja ülejäänud seitsmele komisjonile , kes esitasid oma arvamused .
Doping on taas kord tähelepanu keskmes , sest igal aastal esineb pea igal spordialal kurbi näiteid sellest .
Valge raamatu kaudu püüab Euroopa Parlament võtta meetmeid , mis looksid eeldused selleks , et sportlased ei peaks oma tihedate treeningkavade tõttu kasutama sooritusvõimet ja vastupidavust tõstvaid aineid .
Lisaks võivad aidata seda probleemi ohjeldada kutseliitude ja spordiorganisatsioonide sõltumatu sise- ja väliskontroll , samuti mees- ja naissportlaste harimine dopingu kõrvaltoimete vallas .
Aruteludes on keskendutud kahele spordi rahalise küljega seotud küsimusele .
Esimene on spordikihlveod .
Kõik kultuurikomisjoni liikmed nõustuvad , et hasartmängu- ja loteriituru võimalik vabamaks muutmine põhjustaks probleeme amatöörspordi rahastamises niikaua kui olemasolev riiklike kihlveokontorite süsteem annab sellele märkimisväärset tulu .
Seepärast kutsutakse valges raamatus liikmesriike ja komisjoni üles kehtestama eeskirju , mis tagavad , et amatöör- ja profisporti on kaitstud kihlvedudest tuleneva kahjuliku mõju eest .
Jätkates samas kihlveoturu kaitsmist , suurendame seega läbipaistvust ning tagame amatöörspordi , kultuuri ja muu ühiskondliku tegevuse riikliku toetamise .
Teine küsimus on meediaõiguste müük .
Nagu me kõik teame , suhtuvad 27 ELi liikmesriiki suurte spordisündmuste televisiooniülekandeõiguste müümisse erinevalt .
See puudutab eeskätt tšempionide liiga mänge ja UEFA karikasarja .
Õigusi saab müüa kas individuaalselt või kollektiivselt , kuid need on Euroopa profispordi põhiliseks tuluallikaks .
Samamoodi on spordiüritustega seotud õigused elutähtsaks programmisisu ja tulu allikaks paljude meediakanalite omanikele .
Parlamendi raportis tõdetakse ka , kuivõrd tähtis on tulu õiglane ümberjaotamine spordiliitude vahel , olgu need siis kui tahes väikesed , ning profi- ja amatöörspordi vahel .
Meediaõiguste kollektiivne müük , mida komisjon esitab konkurentsiõigusega vastuolus olevana , on seetõttu tulu ümberjaotamise seisukohast tähtis .
Seeläbi võib see kaasa aidata suurema solidaarsuse saavutamisele spordialade hulgas .
Seetõttu kutsume komisjoni üles tunnustama kollektiivset müüki ja tunnistama , et selline praktiline solidaarsus väikeste spordiklubide vahel on seadusega lubatud .
Lõpetuseks , nagu me ütlesime Belet ' raportis profijalgpalli kohta , peaksid UEFA ja FIFA jõudma kokkuleppele ja tegema komisjoni esindajatega koostööd .
Nad peavad tagama , et ELi kodanikud ja liikmesriigid aktsepteerivad jalgpalli üleüldiselt , kaotamata oma sõltumatust ; nad ei tohi ületada oma volitusi , mis on neile põhikirjaga antud .
Igaühe jaoks on tähtis , et UEFA ja FIFA sätestaksid põhikirjades õiguse pöörduda tavakohtute poole .
Loomulikult peame tunnustama enesereguleerimise põhimõtet ja Euroopa spordimudeli organeid , mis reguleerivad spordiürituste korraldamist .
Lubage mul lõpetuseks veel kord väljendada rahulolu , mida me kõik tunneme selle üle , et liikmesriigid tunnustavad ametlikult sporti muudetud Lissaboni lepingus .
Loomulikult me tunnustame ja austame spordi eripära .
Liikmesriikidele ja spordimaailmale üldiselt on väga oluline , et EL saab tulevikus märkimisväärselt toetada ja edendada Euroopa spordipoliitikat .
<sp>
Esiteks peaksin edasi andma oma kolleegi , volinik Figel ' i vabanduse , kes ei saa sellel istungil osaleda juba ammu kavandatud tööalase Egiptuse-visiidi tõttu .
Ma nõustusin rõõmuga ettepanekuga teda asendada , muu hulgas seetõttu , et suur osa minu pädevusvaldkonnast on tihedalt seotud spordiga .
Sooviksin tänada raportööri suurepärase raporti eest , mille koostamiseks on tema ja ta kolleegid parlamendis kulutanud kuus kuud .
Olen veendunud , et raport on tasakaalustatud dokument , mis käsitleb kõiki asjakohaseid teemasid .
Tänan teid Euroopa Parlamendi toetuse eest spordialasele valgele raamatule ja teie suure koostöö eest Euroopa Komisjoniga .
Nagu Euroopa Parlament on rõhutanud , on tähtis tuletada meelde ühenduse õiguse kohalduvust Euroopa spordi suhtes , võttes samas arvesse spordi eripära .
Seetõttu jätkab Euroopa Komisjon spordi vallas tegutsemist ja kohaldab edaspidi selle valdkonna suhtes ühenduse õigust , sealhulgas konkurentsieeskirju .
Valge raamat ja selle lisad on kasulikud abivahendid spordiorganisatsioonidele ja liikmesriikidele ühenduse õigustiku täpsemal kohaldamisel konkurentsialaste lahendite ja Euroopa Kohtu otsuste suhtes .
Mis puutub spordi eripärasse , siis Euroopa Komisjon juhib ja toetab avatud dialoogi spordiorganisatsioonide , liikmesriikide ja Euroopa Parlamendiga struktureeritud spordialase dialoogi raames .
See dialoog toimub nii , et spordi eripäraga seotud küsimusi käsitletaks üksikasjalikult .
Euroopa Komisjonil ei ole üldisi vastuväiteid sellel täiskogu istungil arutatavate muudatusettepanekute suhtes , eriti kui nende eesmärk on säilitada esindusorganite nõuetekohane ja võrdne osalemine spordi juhtimises .
Siiski ei saame nõustuda noorte mängijate tingimusteta kohustusega sõlmida oma esimene profileping klubiga , kes on neid treeninud , sest see rikub põhivabadust , milleks on töötajata vaba liikumine .
Samal ajal , nagu te teate , jätkub valge raamatu rakendamine kavakohaselt .
Pierre de Coubertini tegevuskava 53 meetmest 26 on juba teostatud - näiteks sel aastal käivitatakse kolm uurimust ( tulemused saadakse 2009. aastal ) järgmistel teemadel : spordi rahastamine , mängijate agendid ja vabatahtlik spordialane töö .
Eelmise aasta sügisel toimus minu kolleegi , volinik Frattini ja volinik Figel ' i juhtimisel konverents vägivalla suure määra kohta spordis , kus piiritleti üksikasjalikud meetodid , mille abil saavutada edu selle nähtuse vastu võitlemisel .
Oluliseks edusammuks võib pidada ka mõju , mida sport avaldab majandusele , mõõtmist .
Mis puutub " omakasvatatud mängijate " küsimusse , siis veidi aega tagasi esitati Euroopa Komisjonile UEFA reegleid analüüsiva sõltumatu ekspertiisi tulemused .
Euroopa Komisjon uurib hetkel nende reeglite kokkusobivust ühenduse õigusega .
Mitmesugused ELi programmid , eeskätt elukestva õppe programmid " Euroopa Noored ” ja " Kodanike Euroopa ” , on loonud uusi võimalusi spordi ja kehalise tegevuse rahastamiseks .
Me loodame , et Lissaboni leping jõustub peagi , ja meil on hea meel selle üle , et Euroopa Parlament toetab spordialaseid ettevalmistusmeetmeid , mis aitavad kaasa ELi uute volituste rakendamisele selles vallas .
Lubage mul teid veel kord tänada panuse , toetuse ja suurepärase koostöö eest selles tähtsas , tundlikus ja väga populaarses valdkonnas .
<sp>
tööhõive- ja sotsiaalkomisjoni arvamuse koostaja . - ( NL ) Nii , hr Špidla on juba kõik ära öelnud .
Spordi tähtis roll tööhõives ja sotsiaalküsimustes on kõrvale jäetud .
Spordil on tõepoolest tähtis sotsiaalne funktsioon , näiteks võitluses selliste probleemidega nagu rassism .
Rassismi ühiskonnas peegeldab rassism spordis .
Mul on väga hea meel tähelepanu üle , mida see valge raamat pöörab rassismi ja diskrimineerimise kõrvaldamisele nii profi- kui ka amatöörspordis .
Spordil on ka palju eeliseid , näiteks sotsiaalse kaasatuse , sisserändajate lõimimise või tööturule naasmise vallas .
Seepärast tervitan ma komisjoni soovitust suunata liikmesriike kasutama ELi olemasolevaid rahalisi vahendeid .
Pealegi muutub sport üha professionaalsemaks , mistõttu on vaja nais- ja meessportlasi hästi koolitada , et pärast oma karjääri lõppu saaksid nad naasta ühiskonda .
Lõpetuseks tahan öelda , et samuti on tähtis parandada spordijuhtide erialaoskusi , mistõttu me toetame litsentseerimist Euroopa tasandil .
<sp>
siseturu- ja tarbijakaitsekomisjoni arvamuse koostaja . - ( NL ) Sooviksin tänada liikmeid nende äärmiselt meeldiva koostöö eest selle raporti osas .
Arvan siiski , et selle ettepanekuni jõudmiseks pidi kuluma palju aega .
Leian kurvastusega , et mõningates küsimustes ollakse liiga pealiskaudsed .
Minu arvates on väga tähtis luua suunised , mida spordiorganisatsioonid saaksid järgida .
Mis puutub riiklikku toetamisse , siis me peaksime püüdlema ühesuguse kohtlemise poole kogu Euroopas , eriti profispordiorganisatsioonide puhul .
Samuti leian , et spordi eripära ja spordiga sageli kaasneva majandustegevuse eristamine on veidi liiga selgepiiriline , sest minu arvates ei saa majandustegevuse , sealhulgas sporti kaitsva majandustegevuse osas teha aluslepingus erandeid .
Õnneks ei ole ka seda selles raportis mainitud .
See on ka põhjus , miks ma raportit täiel rinnal toetan .
Minu arvates on hea , et spordiorganisatsioonid on hakanud sellest teemast rohkem rääkima kui varem , ja leian , et see on oluline samm edasi .
Tänan teid väga .
<chp>
<sp>
naiste õiguste ja soolise võrdõiguslikkuse komisjoni arvamuse koostaja . - ( SV ) Hr juhataja , lubage mul tänada volinikku Meglena Kunevat , ja raportöör Lasse Lehtineni .
Tervitan strateegiat ja mul on väga hea meel , et tarbijaid koheldakse olulise rühmana , kelle eest hoolitseda .
Teame , et siseturg ei hakka kunagi õitsema , kui meil ei ole rahulolevaid ja enesekindlaid tarbijaid .
Kuid nõustun raportööri seisukohaga , et strateegia nõuab pidevaid järelmeetmeid , kui see peaks tõesti arenema tarbijate huvides .
Kõnealuse strateegia raportöörina naiste õiguste ja soolise võrdõiguslikkuse komisjonis olen siiski pettunud , et vastutav komisjon ei võtnud arvesse rohkem kui ühte meie 13 muudatusettepanekust .
Viimased sisaldavad palju olulisi ja väärtuslikke ettepanekuid .
Tahtsime näha selgemat soolist aspekti .
Tarbijapoliitika ei ole kindlasti sooneutraalne .
Sugu tuleks arvesse võtta , nagu võetakse arvesse lapsi , eakaid ja puudega inimesi .
Loodan , et viimast saab järgmisel läbivaatamisel uuesti käsitleda .
<sp>
fraktsiooni PPE-DE nimel . - Hr juhataja , tänan hr Lehtineni ja variraportööre hea koostöö eest viimase paari kuu jooksul .
Kõnealune raport tutvustab mõnda väga positiivset elementi tarbijapoliitika edasiarendamisel .
Tarbijad saavad oma õigusi kasutada ainult siis , kui nad on nendest õigustest teadlikud , ning tarbijate mõjukuse suurendamine ELis on kõnealuse raporti keskne element , ning seda on võimalik saavutada hariduse ja teadlikkuse tõstmise kampaaniate abil .
Erilist tähelepanu pööratakse tarbijate varustamisele oskuste ja vahenditega , mis on vajalikud nende enesekindluse suurendamiseks digitaalses keskkonnas .
Raportis kiidetakse komisjoni jõupingutusi koostöö tugevdamiseks tooteohutuse valdkonnas rahvusvahelisel tasandil , eriti Hiina ja USA ametiasutustega .
Dialoogi jätkumine ja teabe jagamine tooteohutuse kohta on kõigi osapoolte huvides ning keskne tarbijate usalduse loomisel .
Seoses tarbijate kaebuste lahendamisega toetan tugevalt koos kolleegidega PPE-DE fraktsioonist hõlpsat ja tõhusat kaebuste lahendamise võimaluste kättesaadavust kõikidele ELi tarbijatele .
Teame , et kohtuvälised vaidluste lahendamise viisid on enamiku tarbijate eelistatud lahendus , sest viimased rahuldavad tarbijate huve kiiremini võimalikult väikeste kuludega .
Nagu olen öelnud arutelu algusest peale , ei toeta ma õigusloomemeetmete üleskutseid , et võtta ELis kasutusele läbimõtlemata kollektiivkaebuste süsteem .
Praegu viib komisjon läbi erinevaid uuringuid olemasolevate tarbijate kaebuste lahendamise süsteemide kohta liikmesriikides ja selle asemel , et ennetada komisjoni uuringute tulemusi , nõuan ma koos kolleegidega PPE-DE fraktsioonist parlamendi ja liikmesriikide tugevat rolli uuringute tulemuste hindamisel enne edasiste meetmete otsustamist .
Tarbijate huvides ei ole võtta rutakalt kasutusele kollektiivkaebuste süsteem , mis oleks kulukas ja ebatõhus .
Kõikides muudes aspektides toetan raportit .
<sp>
fraktsiooni PSE nimel . - ( DE ) Hr juhataja , volinik , kas ma tohin avaldada tänu hr Lehtinenile tõeliselt hea raporti projekti eest , mis ta on meile esitanud , mis annab väga kindla aluse aruteludeks .
Sooviksin rõhutada kolme väga olulist punkti kõnealusest raportist .
Esimene on vajadus tagada , et juhtivat rolli mängivad vahendid , mis on Euroopa Liidus juba olemas ohutuse ja ennetamise edendamiseks .
Seetõttu on väga oluline täiendavalt parandada RAPEXi süsteemi , et viimane rahuldaks tarbijate huve veelgi tõhusamalt .
Teine väga oluline punkt on see , et Solvitit , mis on nii oluline vahend , tuleks edendada ja parandada .
Tarbijate seas valitseb endiselt väga märkimisväärne teabelünk , paljud ei ole Solvitist midagi kuulnud ega tea , et see võiks nii mõnedki probleemid nende jaoks lahendada .
Ka see on väga oluline .
Samuti olen väga tänulik , et Euroopa Komisjon uurib uuesti EE sümbolit .
Paljud inimesed usuvad , et EE sümbol on ohutusmärgis , kuid kahjuks ei ole .
Peaksime tagama koos teie ja volinik Verheugeniga , et kõnealusele sümbolile kohaldatavad eeskirjad sõnastatakse viisil , mis võimaldab meil avalikkusele tulevikus tagada , et nad võivad usaldada EE märgist kandvate toodete ohutust .
See on väga oluline eesmärk .
Viimane ja kõige olulisem punkt on aga minu fraktsiooni arvates kollektiivkaebuste süsteem , mida meie Sotsiaaldemokraatide fraktsioonis pooldame .
Teooriatel pole mingit eesmärki , kui tarbijad ei saa oma sätestatud õigusi maksma panna , kas seetõttu , et puudub piiriülene mõõde , mistõttu on seadust väga raske jõustada või seetõttu , et on palju väikseid nõudeid väikeste kahjude eest , ehkki need võivad inimesed aja jooksul tühjaks pigistada .
On äärmiselt oluline , et me ainult ei julgustaks Euroopa Komisjoni sellist süsteemi uurima ja välja töötama , vaid nõuaks tungivalt , et ta seda teeks ja esitaks meile asjakohase õigusakti eelnõu nii pea kui võimalik , et saaksime tõesti pakkuda tarbijatele nõuetekohast turvalisust ja kaitset .
Avaldan suurt kahetsust , et PPE-DE fraktsioon ei ole pidanud vajalikuks kõnealust süsteemi propageerida jõulisuse ja pühendumusega , mis on vajalikud , et tarbijad ja üldine avalikkus tõesti usaldaksid Euroopa Liitu ja siseturgu , sest selline kindlus tuleb teadmisest , et neid Euroopas kauplemisel nõuetekohaselt kaitstakse .
<sp>
fraktsiooni ALDE nimel . - ( DE ) Hr juhataja , soovin alustuseks õnnitleda Lasse Lehtineni kõnealuse hea ja tasakaaluka raporti projekti puhul .
Oleme mitmes küsimuses ühel meelel .
Üks põhjus on komisjoni väga hea eeltöö kõnealusel juhul .
Vastuolulisi punkte on väga vähe .
Siseturu väljakujundamise järgmises etapis on üks järgmisi peamisi arutelu teemasid tarbijapoliitika .
Kolme peamise Euroopa Liidu väljakutse keskmes , nimelt majanduskasv , tööhõive ja inimeste vajaduste määratlemine ja rahuldamine , on 490 miljonit tarbijat .
Siseturul on potentsiaali olla kõige suurem jaeturg maailmas .
Seetõttu toetab ALDE fraktsioon komisjoni sihipäraseid jõupingutusi luua 27 minituru asemel üks suur jaeturg .
Samuti tervitame viisi , kuidas projekt tugevdab tarbijapoliitika horisontaalset elementi ning ettepanekut määrata ametisse nn tarbijatega seotud küsimuste eest vastutavad kontaktametnikud .
Selles kontekstis peaksin eraldi välja tooma kavandatud Euroopa tarbijakeskuste võrgustiku tugevdamise ja erilise tähelepanu , mida pööratakse laste ja eakate inimeste vajadustele .
Kas võin öelda midagi ka kollektiivkaebuste kohta , millega meil on probleem .
Oleme saanud vähe teavet ja palju usuõpetust .
Usun , et oleks ennatlik öelda , Meglena , et parlament teid kõnealused küsimuses kindlalt toetab .
Kuulsime just PPE-DE fraktsioonilt , et nad teid ei toeta .
Arvan , et PPE-DE fraktsioon ei näe tõelisi probleeme .
On olemas hajutatud kahju liik , mis mõjutab paljusid tarbijaid rohkem kui ühes riigis .
On põhjendatud , et komisjon mõtleb kogu selle teema üle ja teostab selleteemalise uuringu .
Teisest küljest on meil PSE fraktsiooni dogma , kes soovib kasutada kõnealust vahendit iga hinna eest poliitilise tööriistana , hoolimata tõelistest probleemidest - ja tõelised probleemid on mitmetahulised .
On näiteks õigusliku aluse probleem .
Kus on asutamislepingus öeldud , et meil siin komisjonis ja parlamendis on õigus sekkuda liikmesriikide tsiviil- ja kriminaalkoodeksitesse ?
Mida Diana Wallis meile just õiguskomisjoni nimel rääkis ?
Lepinguõiguse probleem on endiselt lahendamata .
Ombudsmani rollist valimise või loobumise küsimus - palju probleeme on lahendada .
Öelda , et me USA süsteemi ei soovi , lihtsalt ei piisa .
Ka ameeriklastel olid süsteemi luues parimad kavatsused .
On iseenesestmõistetav , et nad alguses tahtlikult halba süsteemi ei loonud .
Seetõttu peaksime säilitama agnostilise , kriitilise seisukoha .
Peaksime ootama uuringut , võtma viimase tulemusi tõsiselt ja seejärel pidama teavitatud , mittedogmaatilise ja vastutustundliku arutelu , nagu parlamendile kohane .
<sp>
fraktsiooni UEN nimel . - ( PL ) Hr juhataja , hr Lehtineni raportis käsitletakse kvaliteeti soodustava strateegia suuri küsimusi lähiaastateks .
Kõnealune strateegia on oluline liidu kodanike jaoks ja tahan rõhutada mõnesid asjaomaseid probleeme .
Siseriiklike ja ELi õigusaktide loomisel peaks olema suurem panus tarbijaorganisatsioonidelt , mis teatavates riikides seisavad oma tegevuses ja rahastamise saamisel silmitsi raskustega .
Liit peaks nendele organisatsioonidele rohkem sisulist ja rahalist abi pakkuma .
Teatavates riikides kehtivaid kollektiivkaebuse süsteeme peaks kasutama ebaausate turuosaliste vastu , ning kollektiivkaebuste süsteem tuleks võtta kasutusele Euroopa tasandil .
Euroopa tarbijakeskused erinevates riikides ja ka tarbijaorganisatsioonid ja tarbijaõiguste esindajad peaksid välja astuma teabe- ja haridusalaste tegevustega , mille eesmärgiks on kõige tundlikumate tarbijate eriline kaitse .
Kaitset saab tõhustada kaasates tarbijakeskused Solvit ja RAPEX .
Toetame kõnealust raportit .
<chp>
<sp>
( SK ) Tervitan komisjoni aruannet ELi tarbijapoliitika strateegia kohta ja samuti tunnustan teie jõupingutusi , volinik Kuneva , edendada tarbijakultuuri , mis põhineb tarbijate teadlikkusel ja paremal juurdepääsul teabele .
Usun , et tugevad ja sõltumatud tarbijaorganisatsioonid on tõhusa tarbijapoliitika alus ja mul on hea meel , et hr Lehtineni raport sisaldab muutusi , mis ma esitasin artiklis 7 , kus parlament kutsub komisjoni ja liikmesriike üles pakkuma tarbijaorganisatsioonidele piisavat rahalist tuge .
Viimane puudutab peamiselt rahalist toetust intensiivkoolitusprogrammideks , mis on ette nähtud tarbijaorganisatsioonides töötavatele isikutele .
Tarbijaorganisatsioonid on kõige teadlikumad tarbijate vajadustest ning nendega tuleks seetõttu konsulteerida igas tarbijapoliitika valdkonnas , mis tarbijaid mõjutab .
Toetan täielikult kahte meie fraktsiooni PPE-DE esitatud muudatusettepanekut raporti artikli 40 kohta , mis käsitleb kollektiivset kaebamist .
Ainult juhul , kui mõjude uuring kõnealuse vajaduse määratleb , teeb komisjon Euroopa raamistiku ettepaneku , mis annaks kõikidele tarbijatele liikmesriikides hõlpsa juurdepääsu erinevatele edasikaebamise mehhanismidele piiriüleste kaebuste puhul .
<sp>
( RO ) Euroopa Liidu tarbijakaitsestrateegia kontekstis tahaksin mainida teenuste ja toodete kvaliteedi olulisust .
Kui tarbijad on toodete puhul juba harjunud pöörduma tarbijakaitseametite poole , ei ole see nii teenuste puhul .
Paljudel juhtudel allkirjastavad tarbijad teenuste osutamise lepingud lugemata hoolikalt lepingu sätteid ja kui nad ka hoolikalt loevad , usuvad nad , et nad ei saa pakkuda välja muutusi .
Tegelikult ei ole neil läbirääkimistel samasugust võimu kui teenusepakkujatel , kuigi mõned tarbijate tähelepanekud võiksid parandada lepingute sisu ja suurendada nende usaldusväärsust .
Tahaksin juhtida tähelepanu vajadusele kaitsta turiste ja reisijaid viimaste õiguste täitmise suhtes , mida paljud neist kahjuks ei tea ega nõua .
Samuti tuleks erilist tähelepanu pöörata elektroonilistele teenustele .
Tarbijate usaldus digitaalteenuste suhtes on Euroopa konkurentsivõime ja eelkõige teadmuspõhise majanduse jaoks oluline .
Kokkuvõtteks tahaksin mainida asjaolu , et peame rääkima ka avalik-õiguslike teenuste kvaliteedist ja selles kontekstis tarbijakaitsest .
<sp>
( RO ) Esmalt tahaksin õnnitleda hr Lehtineni järjekindla raporti puhul .
Tahaksin siiski teha tähelepaneku seoses raporti lõikega 35 .
Kõnealune lõige viitab Euroopa Ombudsmani büroos Euroopa tarbijate ombudsmani ametikoha loomisele .
Kõnealune ettepanek tundub mulle väga keeruline ja mitte eriti tõhus protsess .
Esiteks eeldab sellise ametikoha loomine rahalisi vahendeid .
Peaksime rahalised vahendid ümber struktureerima Euroopa tarbijakaitsekeskuste ja võimaliku uue ombudsmani vahel .
Teiseks suureneks Euroopa Liidu tasandil bürokraatia .
Lõpuks kattuksid äsja loodud ombudsmani ja Euroopa tarbijakaitsekeskuste ülesanded .
Ma ei usu , et uus vahend tooks kaasa suurema tõhususe Euroopa tarbijate esitatud kaebuste lahendamisel .
Kuid arvan , et õigusaktide tõhus ja põhjalik rakendamine vähendaks siseturu toimimisega seotud rahulolematust .
Kokkuvõtteks palun Euroopa Komisjoni esindajatel võtta arvesse lõiget 7 , mille kohaselt nõuame piisavate rahaliste vahendite eraldamist tarbijaorganisatsioonidele kogu Euroopa Liidus .
<sp>
( CS ) Hr juhataja , meie turu globaliseerumine eeldab tugevaid , selgeid ja kergesti kohaldatavaid tarbijaõigusi ja mul on hea meel näha , et komisjon teeb kõnealuses valdkonnas väga edukaid jõupingutusi .
Oma eelmise aasta raportis mainisin , et tarbijate usaldust e-kaubanduse suhtes suurendaks näidistarbijalepingud ja paremad mehhanismid kaebuste käsitlemiseks ning Euroopa usaldustempel ja tarbija harta .
Ent ma ei usu , et Euroopa tarbijate ombudsman meid palju aitab .
Selle asemel peame suurendama rahalist toetust olemasolevatele tarbijaorganisatsioonidele ja järelevalveorganitele liikmesriikides , sest just need organid avastavad järjest enam ohtlikke tooteid Aasiast , nimelt mänguasju , laste kingi ja spordivarustust .
Kodanikud ootavad , et tuleksime lagedale edukama viisiga piiriüleste kaebuste käsitlemiseks , nagu siin juba palju kordi on öeldud .
Viimane on täiendav õigustus eeskirjade ühtlustamiseks liikmesriikides .
Kollektiivkaebused on siiski problemaatilised - need võivad olla tulusad advokaatidele , kuid on sageli väga kulukad klientidele või teenuseosutajatele .
Seega tervitan komisjoni kavatsust hinnata esmalt Saksa või Briti mudelit ja alles siis kaaluda võimalikku edasist tegutsemist , laskmata sotsialistidel end pimedale tänavale juhtida .
Sooviksin avaldada tunnustust raportööri tehtud tööle ja komisjoni tööle tarbijapoliitika reformi kohta .
<sp>
( DE ) Hr juhataja , kavatsen homme oma kaasliikme Malcolm Harbouri õnnelikuks teha , kandes oma punast kostüümi näitamaks talle , et punane pool tõesti teab , mida ta tahab .
Selles seisneb tegelikult erinevus selle vahel , mida meie vasakul tahame ja millega nemad paremal tegelevad , nimelt loovad suure sinise suitsukatte varjamaks asjaolu , et nad tegelikult üldse tarbijakaitset ei soovi , vaid on eelkõige pühendunud tööstushuvide kaitsele .
Õige on , kui see ükskord selgeks saab .
<chp>
<sp>
Minu tänusõnad raportöörile pr Van Lanckerile selle olulise raporti koostamise eest .
Samuti tahaksin raportööri tänada abistava koostöö ja mõistmise eest muudatusettepanekute vastuvõtmisel .
Minu arvates on see dokument õigesti tasakaalustatud ja ma loodan , et sellele saab homsel hääletusel osaks enamuse toetus .
Tahaksin teie tähelepanu pöörata asjaolule , et komisjoni teatis nõukogule sisaldab vägagi teretulnud ettepanekut , mis soodustaks turu arengut ja suurendaks tööhõivet .
Selleks on teadmiste vaba liikumine , mis lisataks neljale põhivabadusele - kaupade , teenuste , inimeste ja kapitali vabale liikumisele .
See viies vabadus peaks kiirendama ELi üleminekut modernsele ja loovale teadmuspõhisele majandusele .
See omakorda tugevdaks teadusuuringute , hariduse ja innovatsiooni teadmistekolmnurka ELis .
Komisjoni tehtud ettepanek on kahtlemata suurepärane .
Samas ei väidaks keegi , et algsed neli vabadust ei ole tööhõive suurendamisel olulised .
Sellele vaatamata on olukord selline , et mõned liikmesriigid ei järgi ELi poliitikat ja rikuvad isegi õigusnorme .
Protektsionistliku poliitika järgimisel takistavad nad kapitali ja inimeste vaba liikumist ning ohustavad mitte ainult omaenda riigi , vaid ELi kui terviku arengut .
Olen seisukohal , et teenuste vaba liikumine ei garanteeri väikeste ja keskmise suurusega ettevõtjate arenguvabadust .
Ärgem unustagem Winston Churchilli tähelepanekut , et vaba turu hävitamisega rajatakse must turg .
Komisjon ja liikmesriigid peaksid taipama , et koos suudame me saavutada tunduvalt enam kui eraldiseisvalt tegutsedes .
<sp>
fraktsiooni Verts / ALE nimel . - ( DE ) Hr juhataja , volinik , daamid ja härrad , meie fraktsioonis Verts / ALE tervitame soojalt pr Van Lanckeri raportit , sest oleks kohutav , kui nõukogu kuulutaks välja kõikehõlmavad reformid 2008. aasta tööhõivepoliitika suunistes ja ütleks seejärel : " Tegelikult me ei soovigi reformi ! "
Volinik , teil on täiesti õigus öeldes , et komisjonis ja iseäranis nõukogus on märgata reformidest väsimist .
Van Lanckeri raport aga seab selgelt paika õiged prioriteedid .
Eriti tahaksin toonitada uute prioriteetide püstitamist sotsiaalse integratsiooni osas .
On ülioluline , et annaksime edasi sõnumi , mis ütleb , et me ei saa unustada väljaspool asuvaid inimesi ja et nad on meile olulised .
Teiseks on meie fraktsioon andnud märkimisväärse panuse sellesse , et tagada , et kõnealusel parlamendi raportil oleks oluline soolise võrdõiguslikkuse süvalaiendamise mõõde - järjepidevalt - ja et perepoliitikat ei müüdaks täielikult soolise võrdõiguslikkuse süvalaiendamise poliitika pähe .
Soolise võrdõiguslikkuse süvalaiendamine on ulatuslikum ja puudutab naisi - mitte naisi ja mehi nagu perepoliitika .
Meie , rohelised , jälgime aga ka edaspidi hoolikalt paindliku turvalisuse valdkonda , seni kuni tagatakse sotsiaalne kaitse .
Tahaksin veel kord toonitada , et me vajame reformi , mitte ummikseisu .
<sp>
fraktsiooni UEN nimel . - ( PL ) Hr juhataja , liikmesriikide ühine tööhõivepoliitika pannakse hetkel proovile .
See käib välja üha rohkem erinevatele vanuserühmadele suunatud tööhõive suurendamise kavasid , võttes arvesse nende erivajadusi ja potentsiaali ning töö leidmisega kaasnevaid probleeme .
Lissaboni strateegia kohaselt näevad need programmid ette eelkõige investeerimist inimestesse ja nende haridusse ning paremaid võimalusi tööturul .
Tööhõivemäära kasv 3,6 miljoni inimese võrra 2007. aastal ja eeldatav suurenemine 4,5 miljoni võrra 2008-2009. aastal on selle poliitika märgatav mõju .
See tähendab , et tulevikus peaksid selles valdkonnas aluseks olema sellise tööga seotud lähenemisviisi edendamine , mis vastab inimese elutsüklile , mure haridusteed poolelijätvate noorte pärast ja töötingimuste kohandamine pereelu vajadustega , eriti seoses lapsehooldusega , diskrimineerimise likvideerimine töökohas , eriti seoses juurdepääsuga koolitustele ja muudele oskuste lihvimise võimalustele , ning ametialase tegevuse järk-järguline kahandamine vanemate inimeste hulgas .
<sp>
fraktsiooni GUE / NGL nimel . - ( CS ) Daamid ja härrad , ka mina tahaksin tänada raportööri tehtud töö eest , selle raporti eest , mis toonitab ühe Euroopa Ühenduse tugisamba , nimelt Euroopa sotsiaalse mudeli tähtsust .
Ma tervitan asjaolu , et raport rõhutab küsimusi nagu sotsiaalse integratsiooni tõhustamine , vaesusega võitlemine ja sotsiaalse kaasatuse rõhutamine tööhõivepoliitikates .
Raportöör toonitab õigusega soolise võrdõiguslikkuse edendamise vajadust töökohas .
Neist positiivsetest aspektidest hoolimata tundub meie fraktsioonile , et resolutsiooni projekt keskendub rohkem paindlikkuse põhimõttele kui tegelikule heade töövõimaluste tagamisele ja õigusele teha kvaliteetset tööd .
Ma toetan raportööri .
Ei ole lihtne nende kahe valikuvõimaluse vahel kompromissi saavutada .
Mul on kahju , et parlamendikomisjon võttis vastu ainult ühe meie fraktsiooni esitatud paljudest ettepanekutest ja sellises olukorras pean ütlema , et kõigile vastuvõetud kompromisslahendustele vaatamata ei saa me lõplikku raportit toetada .
Pean aga siiski ütlema , et mul oli suur rõõm raportööriga koos töötada .
Tulevik , kaitstud paindlikkuse idee tulemus , uued sotsiaalsed kogemused ja Euroopa Liidu kodanikud on need , kes lõpuks otsustavad , kes meist on sotsiaalse Euroopa projekti otsimisel ja rakendamisel tõele lähemal .
<sp>
fraktsiooni IND / DEM nimel . - Hr juhataja , selle strateegilise , Lissaboni majanduskasvu ja tööhõive strateegiat käsitleva raporti järeldus on , et Lissaboni strateegia toimib .
Raportöör juhib aga tähelepanu asjaolule , et tööhõivestrateegia ei anna tulemusi kõigile kodanikele .
ELis lahkub kuus miljonit noort koolist enne selle lõpetamist ja 16 % ELi kogurahvastikust on vaesed või ähvardab neid vaesus .
See on peamine väljakutse , kuid kahjuks ei ole meil sellesse nimekirja inimestest , keda ähvardab vaesus , taas õnnestunud lisada hooldajaid .
Hooldajad moodustavad Euroopa suurima tööjõu .
Nad ei ole tööta , vaid tegemist on inimestega , kes töötavad rohkem kui paljud teised .
Kui tõstatasin hooldajate küsimuse parlamendikomisjonis , öeldi mulle , et hooldajad - inimesed , kes hoolitsevad meie vanurite , puuetega inimeste ja laste eest - on inimesed , kes on hetkel oma tööelus pausi teinud .
Hooldamise nimetamine " pausiks tööelus " näitab võhiklikkust hooldajate tegevuse ja nende töö väärtuse suhtes .
Volinik , palun juhtige tähelepanu hooldajatele ja toetage neid .
Hooldajad on võtmeks küsimuses , kuidas me tegeleme oma vananeva Euroopa rahvastikuga seoses meie eakate kodanike vajadustele vastamise ja sündivuse stabiliseerimisega .
Nii et muutke hooldajate küsimus prioriteediks .
Loodetavasti vaatleme me siin parlamendis hooldajate küsimust konkreetsemalt .
<chp>
<sp>
Hr juhataja , alustuseks tahaksin öelda , et soovin rääkida eeskätt Ţicău raportist .
Kuna meil on tegemist ettepanekuga , mis ei ole eriti problemaatiline , sooviksin kommenteerida karistuste küsimust .
On oluline mõista , et vajame ühiseid karistusi , kuid samuti nõuab käsitlemist ühtse rakendatavuse küsimus .
Kuigi olen bürokraatia suurendamise vastu , peame leidma süsteemi , mille alusel saab autojuhte ja nende tööandjaid kergemini vastutusele võtta , kui nad põhjustavad õnnetusi teistes liikmesriikides .
Praegu pääsevad sellised ettevõtted ja nende autojuhid vastutusest toimepandud õigusrikkumiste eest , näiteks Ühendkuningriigis , kuna nende kohtu ette saatmiseks nõutav paberitöö on hetkel liiga mahukas .
See on eriti ärevaks tegev , arvestades , et minule teadaolevalt on viimase viie aasta jooksul ainuüksi minu valimisringkonnas teiste liikmesriikide autojuhtide süül toimunud liiklusõnnetuste arv kasvanud 75 % võrra .
Ma saan järjepidevalt kaebusi inimestelt , keda on raskesti vigastanud kommertsveokid ja nende juhid ning valmistab pettumust , et meie praegused korrakaitseorganid kas ei suuda või ei soovi võtta neid juhte vastutusele .
Seepärast ootan pikisilmi edasisi arenguid selles vallas , et võiksime sillutada teed nende hoolimatute isikute kohtu alla andmiseks .
<sp>
( PL ) Hr juhataja , me peame seda arutelu üsna omapärasel ajal - see tähendab ajal , mil oleme kaotanud hea transpordivoliniku , kelle all ma mõtlen Jacques Barrot ' d - ajal , mil me ootame uut volinikku .
Tegelikult huvitab mind , kas määratud volinikukandidaat kuulab meie arutelu täna , kuna see oleks igas mõttes kindlasti õigustatud .
Me räägime siin maanteevedudest , valdkonnast , mis on võimaldanud saavutada kaubavahetuse 40 % suuruse kasvu ELi liikmesriikide vahel viimasel viiel aastal .
Me räägime valdkonnast , mis tegelikult hoiab Euroopa liikumises .
Minu arvates vajame siin võimalikult palju vabadust , sealhulgas kabotaaži vallas .
Samas vajame aga võimalikult palju rangust , eriti võitlemisel selliste nähtustega nagu kelmidest bussioperaatorid , kes ausalt öeldes hävitavad turu .
Nende tegevusloa tühistamine ei ole karistusena rakendatav , sest neil ei ole ega ole kunagi olnud ühtegi sellist luba .
Näen kogu valdkonnas aga mitut märkimisväärset ohtu : kütusehind ja selle tõus , väliste transpordikulude sissearvamise viis , tööaja täitmise viis ning samuti on mulle jäänud mulje , et veoettevõtete kasumlikkus üldplaanis väheneb .
Seepärast sooviksin eriti entusiastlikult toetada hr Piecyki raportit , et arutada bussivedude küsimust ja juunis hääletada .
Ma toetan hr Sterckxi seisukohta , et on vaja uut uuringut turu avamise tagajärgede kohta , kuid see peaks seonduma ka maanteevedude sektori majandusliku heaolu hindamisega .
<sp>
( ES ) Hr juhataja , sooviksin esmalt arutada pr Ţicău raportit .
See ettepanek on võtmeks veoettevõtja ameti nüüdisajastamisel , võimaldades juurdepääsu sellele erialale ühiseeskirjade ühtse kohaldamise kaudu kõikides liikmesriikides .
Selles suhtes ma kiidan heaks komisjoni ettepaneku ja tervitan seda teadlikult .
Siiski sooviksin korrata küsimust , mille ma tõstatasin seda raportit käsitleva arutelu käigus transpordi- ja turismikomisjonis .
See on seotud mõistega " hea maine ” , mille ma välja pakkusin ja mille ma üksmeele huvides seejärel tagasi võtsin , tehes ettepaneku asendada see " eetikanormidega ” .
Ma ei sea seda nõuet mingil viisil kahtluse alla ; vastupidi , ma nõustun , et tuleks nõuda , et veokorraldajad ei tohiks olla süüdi mõistetud rasketes kuritegudes ega olla kandnud raskeid karistusi maanteevedudega seotud ühenduse õigusnormide rikkumise eest .
Toetan siiski mõiste muutmist , sest me eeldame halba teguviisi kutsealal , mis on Euroopa majanduse võtmevaldkond , mis loob rikkust ja töökohti ning tagab inimeste ja kaupade liikuvuse .
Peaksime hoolikalt mõtlema , enne kui eeldame , et keegi ei ole kutsealal tegutsemiseks piisavalt hea mainega , kui see ei ole tõestatud .
Teiseks , sooviksin tähelepanu juhtida maanteevedude turule pääsu ühiseeskirju käsitleva hr Groschi raporti tähtsusele .
Ettepanekus võtta vastu määrus määratletakse kabotaažitoimingud , tehes lõpu praegusele õiguslikule ebakindlusele .
See lubab kuni kolme järjestikust transporditoimingut seitsmepäevase rahvusvahelise veo tarvis .
Siiski peaksime tegema enamat , et kaotada igasugused kabotaažipiirangud ja saavutada siseriiklike turgude suurem liberaliseerimine .
Lõpetuseks , tervitan bürokraatia vähenemist , mille see uus määruse vastuvõtmise ettepanek toob kaasa seoses ühenduse tegevusloa , selle loa ärakirjade ja juhilubade uue lihtsustatud vorminguga , mis aitab vähendada liikluskontrollimistest tingitud viivitusi .
Daamid ja härrad , me peame muutma transpordisektori tõhusamaks ja konkurentsivõimelisemaks .
<sp>
( RO ) Ma sooviksin õnnitleda kahte raportööri nende töö eest ja viidata Ţicău raportile .
Ma tervitan maanteeveoettevõtja kutsealale juurdepääsu käsitlevate kvaliteedikriteeriumite lülitamist raportisse , et tagada litsentseeritud ettevõtjate kvaliteet ja mitte piirata nende juurdepääsu kutsealale .
Kui räägime inimestest või kaupadest , hõlmab maanteeveoettevõtja kutseala asendamatute toimingute teostamist liidu majandusarengu huvides , kooskõlas Lissaboni eesmärkidega ergutada majandustegevust Euroopa piirkonnas .
Ma usun , et selle määruse rakendamise tulemuseks on töökohtade arvu suurenemine ning suurema ohutuse ja korrektsuse saavutamine Euroopa Liidu maanteetranspordis .
Veel kord õnnitlused raportööridele .
<sp>
( DE ) Hr juhataja , volinik , siin Euroopa Liidus oleme alati uhked - üsna õigustatult ja seda sagedamini kui mitte - selle üle , et me püüame leida kesktee ja teeme koostööd , et leida lahendus , ja et sageli see meil õnnestub .
See ei ole alati kerge .
Tänane ühisarutelu pr Ţicău ja hr Groschi raportite üle annab mõningaid eriti häid näiteid sellest ning samuti mõningaid erakordselt halbu : 12 päeva reeglit ja kabotaaži on mainitud rohkem kui üks kord .
12 päeva reegel on hea , loodetavasti kaasneb sellega sotsiaalne kasu .
Siiski on see odavturismituru teatava sektori jaoks muutumas üha suuremaks probleemiks ja me tahame tarbijate huve ka siin arvesse võtta .
Oleme kuulnud , et püütakse saavutada hea kompromiss , milleks on vaja ehk veidi rohkem aega .
Kui küsimus on aja piiratuses - ja nii see tõepoolest on - siis peaksime ehk ka leidma selle aja .
Sama kehtib kabotaažieeskirjade suhtes .
Oleme kõik nõus , et me tahame näha mitmekülgse infrastruktuuri paremat rakendamist .
Siiski mõjutab see loomulikult paljusid valdkondi , eriti transporditööstust , ning liikmesriikide huvid erinevad selles suhtes suuresti .
Ma ei ole täiesti kindel , kas kabotaažiküsimuse puhul ei tule mängu veidi " euromütoloogiat ” - lihtsalt seetõttu , et seda on palju aastaid arutatud .
Sooviksin teada , kas pikkades veokirivides , millest peame maanteedel mööda sõitma - või millest meil ei lubata mööda sõita , sõltuvalt asjaoludest - esineb tegelikult nii palju tühisõite kui meile alati räägitakse .
Ehk pakuks siinkohal huvi lipp " Sõidan tühjalt " .
Kuid meie tänase arutelu keskmes ei ole niivõrd seadused , mida meie vastu võtame , vaid need , mida liikmesriigid jõustavad , kohaldavad ja rakendavad .
<chp>
<sp>
Enne kui läheme hääletuse juurde , tahan öelda vaid ühe mõtte .
Ma palun teil nüüd väga hoolikalt kuulata ja seejärel antakse sõna mõnedele parlamendifraktsioonide esimeestele .
Antonios Trakatellis , Ioannis Varvitsiotis , Georgios Papastamkos , Stavros Lambrinidis ja teised parlamendiliikmed on esitanud ühe muudatusettepaneku seoses 2009. aasta ühe konkreetse nädalaga , nimelt 16. nädalaga 13.-19. aprillini .
See on vahetult õigeusu lihavõttepühadele eelnev nädal .
See ei ole veel lihavõttenädal , vaid üks nädal enne seda .
Samas ei ole selle konkreetse nädala kohta tehtud ettepanekut osaistungjärguks , kuna see on fraktsioonide nädal .
See tähendab , et see muudatusettepanek ei ole vastuvõetav , kuna puudub ettepanek , et Euroopa Parlament sel konkreetsel nädalal koguneks .
Samas ei tähenda see esialgset otsust seoses väljapakutud osaistungjärguga 20.-23. aprillini .
<sp>
( FR ) Härra president , daamid ja härrad , nagu te teate , on 2008. aasta kultuuridevahelise dialoogi Euroopa aasta ja see hõlmab ka religioonidevahelist dialoogi .
Seega palun teil kui Euroopa Parlamendil anda eeskuju ja austada vähemusi .
Sel põhjusel , kompromissi ja hea tahte vaimus meie õigeusklikest sõprade suhtes , teeb meie fraktsioon ettepaneku järgmiseks muudatuseks 2009. aasta osaistungjärkude ajakavas .
2009. aasta aprilli 17. nädal , täiskogu nädal , algab 21. aprillil ja lõpeb 24. aprillil - ma ei taha öelda midagi enamat - , et võimaldada vastavatel parlamendiliikmetel tähistada õigeusu lihavõtteid .
Kõigi õigeusu traditsiooniga riikide nimel tänan ma teid teie toetuse eest ja palun , et te ei tekitaks täiendavaid vastuolusid .
Samas palun Euroopa Parlamendi toetust lugupidamisest vähemuste vastu , et parlament näitaks meie kaaskodanikele eeskuju .
<sp>
( DE ) Härra president , ma eeldan , et see on suuline muudatusettepanek .
Seda ei mainitud , aga kui see on suuline muudatusettepanek , pooldab minu fraktsioon täna selle üle hääletamist .
Tõsiasi on ka see , et paljud katoliiklased töötavad siin usupühade ajal ; homme on üks selline päev , vaatamata streigile .
Ka see olukord tekib , kuid ma soovitaks meil sellegipoolest hääletada selle ettepaneku poolt või vähemalt panna see hääletusele .
Härra president , kui te leiate , et see ei ole vastuvõetav , peaksid fraktsioonid püüdma pärast selles konsensusele jõuda .
<sp>
On teatud küsimused , milles meil peab olema konsensus , ning ma soovitan jätkata vastavalt Joseph Dauli ja Hannes Swoboda ettepanekutele .
Selle üle hääletatakse lõpus .
Me võtame kõigepealt ette teised muudatusettepanekud .
<sp>
( DE ) Härra president , tahaksin enne hääletust juhtida tähelepanu probleemile , mis mõjutab hääletust ning võib vajada arutelu ja lahendust .
Väljapakutud ajakavas viidatakse valimiste kuupäevale 2009. aastal .
Me ei hääleta praegu seda , vaid võtame selle lihtsalt teadmiseks .
Ent valimiste kuupäeva tõttu toimub parlamendi avaistung 2009. aasta juulis .
Kuna see on nii , on mõnede riikide parlamendisaadikud mures , sest lähemalt vaadates on selge , et kui avaistung toimub 14. juulil 2009. aastal , ei jõua mõned parlamendiliikmed pensioniõiguste saamiseks vajaliku viieaastase ametiajani .
Mõnedes riikides ei kasutata õigusloomega seotud volituste perioodi , vaid fikseeritud ajavahemikku , sest õigusloomega seotud volituste perioodid on liikmesriikides erineva pikkusega .
Minu arvates on häid põhjusi selle probleemi kaalumiseks ja lahendamiseks kas valimiste kuupäeva või avaistungi kuupäeva abil .
Seega palun parlamendi õigusteenistusel seda küsimust uurida .
<sp>
( DE ) Härra president , tahaksin teha sarnase ettepaneku .
Ma olen rabatud , et vähemuste õigusi kasutatakse sellisel moralistlikul moel .
Ligikaudu üheksat juudi tähtpäeva pole võimalik tähistada , kuna need langevad tööpäevadele .
Sama kehtib ka 13 protestantliku tähtpäeva kohta .
Avaistung toimub 14. juulil .
See on üks tähtsamaid ilmalikke pühasid .
Kas me saame 14. juulil Prantsusmaal töötada , kui me austame Prantsuse revolutsiooni aastapäeva ?
Minu arvates on see võimatu ja kohatu .
Ka see vajab muutmist , palun !
( Aplaus )
<sp>
Me oleme öeldu teadmiseks võtnud ja läheme nüüd hääletuse juurde .
( Parlament võttis suulise muudatusettepaneku vastu )
<chp>
<sp>
kirjalikult . - ( SV ) Tegelikult me tahame , et kõik Euroopa Parlamendi istungid toimuksid Brüsselis ning sõelumine Brüsseli ja Strasbourgi vahel lõpeks esimesel võimalusel .
Seetõttu hääletasime ettepaneku poolt , mille kohaselt lõpetataks Strasbourgi osaistungjärkude ajal esmaspäevased ja teisipäeva pärastlõunased istungid , lootuses , et järk-järgult lõpevad istungid Strasbourgis täielikult .
Euroopa Parlamendil peaks olema üks asukoht ja üks töökoht .
On kahetsusväärne , et leidub liikmesriike , mille poliitilised juhid peavad ennast Euroopa idee tugevateks toetajateks , kuid samal ajal ei anna tolligi järele , kui kaalul on nende riiklikud huvid .
<sp>
kirjalikult . - Üldisel pooldan ma 2009. aasta osaistungjärkude ajakava suhtes tehtud ettepanekuid .
Samas usun , et Strasbourgis veedetava aja pikendamist soovivad muudatusettepanekud ei aita kaasa parlamendi töö tõhustamisele .
Tõhususe ja loogika kaalutlused nõuavad tegelikult , et parlamendil oleks üks asukoht Brüsselis .
Minu arvamus selles küsimuses kajastub minu antud hääles .
<sp>
kirjalikult . - ( PT ) Me peame positiivseks ühenduse elavhõbedakaevanduste sulgemisest tingitud keskkonna- ja sotsiaalprobleemide tunnistamist .
Samuti peame positiivseks tõdemust , et jätkata tuleb projektide ja muude algatuste toetamist olemasolevate rahastamisvahendite alusel , et võimaldada mõjutatud aladel leida elujõulisi lahendusi kohaliku keskkonna , tööhõive ja majandustegevuse jaoks .
Samuti on kokku lepitud , et loataotleja peab rakendama vajalikke meetmeid finantstagatise või samaväärse mehhanismi abil , tagamaks loast tulenevate kohustuste ( kaasa arvatud sulgemisjärgne hooldus ) täitmist ja tegevuste lõpetamist .
Samuti on heaks kiidetud , et maagaasi puhastamisest või värviliste metallide kaevandamise ja sulatamise kõrvalsaadusena elavhõbedat saavad tööstussektorid peavad edastama komisjonile ja vastava liikmesriigi pädevatele asutustele sellekohaseid andmeid .
Komisjon teeb selle teabe avalikult kättesaadavaks .
Samuti leiame , et on õige soodustada tehnilise abi andmist arengumaadele ja üleminekumajandusega riikidele , eriti sellist abi , mis soodustab üleminekut alternatiivsetele elavhõbedavabadele tehnoloogiatele ning elavhõbeda ja elavhõbedaühendite kasutamise ja keskkonda suunamise järkjärgulisele lõpetamisele .
<sp>
kirjalikult . - ( FR ) Ma hääletasin selle raporti poolt , millega tahetakse tuua elavhõbeda ekspordi keelustamise tähtaega ettepoole , 15. märtsile 2011 , mis on kolm kuud varasem kui nõukogu pakutud kuupäev .
Elavhõbedat tekib jäätmete ( näiteks luminofoortorude või patareide ) käitlusel , maagaasi puhastamisel ja värviliste metallide tööstuslikul töötlemisel .
Mul on hea meel , et lisaks metallilisele elavhõbedale laieneb keeld ka elavhõbedat sisaldavatele toodetele , mida ei tohi Euroopa Liidus müüa ega levitada , kinaverile ja elavhõbedaühenditele .
Samuti on äärmiselt oluline , et keeld ei laieneks teadus- ja arendustegevuses , meditsiinis ja analüütilistes protsessides kasutatavatele ühenditele , nagu raportis on öeldud .
Ladustamine peab olema ohutu , nagu öeldakse raportis ja on öelnud nõukogu .
Ajutiselt , kauemaks kui üks aasta ladustatud elavhõbedajäätmeid tuleb hoida sügaval maa all kaljuses pinnases selliselt , et hoida kuni elavhõbeda töötlemiseni ära ohud inimeste tervisele ja keskkonnale .
<sp>
kirjalikult . - Üldiselt ma toetan Dimitrios Papadimoulise raportit metallilise elavhõbeda ekspordi keelustamise ja ohutu ladustamise kohta .
Ekspordi keelustamise kuupäeva nihutamine 2010. aastale võimaldab paremat kooskõla ELi üldise elavhõbedastrateegiaga .
Samuti toetan keeluga hõlmatud elavhõbedaliikide ringi laiendamist .
Samuti leian , et enne keelu jõustumist on vaja täiendavaid uuringuid ohutute elavhõbeda kõrvaldamismeetodite kohta .
Ma hääletasin raporti poolt .
<chp>
<sp>
Järgmine päevakorrapunkt on arutelu , mis käsitleb kuut resolutsiooni ettepanekut opositsiooni poliitikute kinnipidamise kohta Valgevenes .
<sp>
autor . - ( PL ) Täna arutame taas peamiste inimõiguste rikkumisi Valgevenes .
Nagu tavaliselt sellistel juhtudel , arutame diktaatorite käitumist .
Ilmselgelt võitlevad diktaatorid organiseeritud religiooni vastu , sest tihti on see rahva kõlavaim hääl .
Samuti võitlevad nad ametiühingute vastu .
Valgevene ametiühingud on suhteliselt nõrgad ning sellest seisukohast näib Lukašenka positiivne tegelane olevat , sest tal ei ole kellegi vastu võidelda , kuna ametiühinguid ei ole veel jõutud seal piisavalt asutada .
Lisaks sellele võitlevad diktaatorid alati opositsiooni vastu , kes soovib kehtestada demokraatiat .
Siiski tuleb silmas pidada veel üht asjaolu : peame meeles pidama , et Valgevene on Euroopa Liidule oluline naaber idas ning teda tuleks vastavalt ka kohelda .
Meil on kalduvus käsitleda Venemaad kui ainsat idanaabrit ning unustame asjaolu , et ka Valgevene peaks olema ELi partner idas , sest see on suur , paljutõotav riik .
<sp>
autor . - ( CS ) Daamid ja härrad , Lukašenka režiimi Valgevenes tuleb kritiseerida repressiivsete meetodite kasutamise , poliitiliste vastaste vahistamiste , autoritaarsete valitsemismeetodite kasutamise , tsensuuri ja riigi isoleerimise tõttu .
Lisaks sellele takistab sissesõiduviisade andmisest keeldumine Euroopa Parlamendi ja riiklike parlamentide liikmetele nägemast olukorda vahetult .
Seda kõike toonitatakse meie fraktsiooni ettepanekus .
Arvan siiski , et meie kriitikat inimõiguste rikkumiste kohta tuleb mõõta pigem absoluutsete kriteeriumide alusel , mitte poliitilise skaala alusel , et kes mängib hetkel esimest viiulit maailmas .
See ei ole õige .
Me käime muudkui ringiratast , me ei ole tuhandeid aastaid suutnud astuda sammugi lähemale objektiivsusele .
Roomlastel oli alati õigus ja nende kroonikates kajastati alati pahateona seda , kui rünnatav vastane oli piisavalt julge , et ennast kaitsta .
Tulgem aga tagasi Valgevene juurde .
Lukašenka režiim on eelkõige püüe mitte järgida suunda , kuhu lähevad Euroopa-Atlandi algatused .
Lukašenka tegutseb oma piiratud maa-alal , eirates asjaolu , et keskmise suurusega riigid ei saa niimoodi käituda , sest riigiülene kapital ei võimalda seda .
Kui te ei jälgi reegleid , siis teid isoleeritakse ja rahvusvaheline üldsus toetab riigi opositsiooni .
Nii see käib ja me kõik teame seda .
Aleksandr Lukašenka ja tema kaasosalised maksavad varem või hiljem kallist hinda sellise käitumise eest .
Valgevene asub piirkonnas , mis on USA-le ja NATO-le strateegiliselt oluline .
Praegune USA administratsioon ja mõnede riikide valitsused sooviksid , et Valgevene liituks koos Ukraina ja Gruusiaga NATOga , põhjustades seeläbi ebamugavusi Venemaale .
Meie mure inimõiguste rikkumiste pärast Valgevenes ei oleks nii suur , kui tegelik eesmärk ei seisneks Venemaas .
Küsimus on aga , kas püüe Venemaad nõrgestada on kasulik maailma julgeolekule .
Kardan , et selline püüe võib valla päästa jõud , mida keegi enam kontrollida ei suuda .
Venemaa on neid alla surunud mitu tuhat aastat .
<sp>
autor . - ( PL ) Proua juhataja , volinik , Euroopa Parlamendi liikmed , see , kes on mures Valgevene küsimuse pärast ja jälgib Valgevene olukorda , saab vastuolulist infot .
Ühest küljest on Valgevenel soov , mida on avalikult ja ametlikult välja öeldud , normaliseerida suhted Euroopa Liiduga .
Euroopa Komisjoni esinduse avamine Minskis sümboliseerib kõnealust soovi .
Teisest küljest ründas politsei jõhkralt samal kuul meeleavaldajaid , kes soovisid tähistada riigi iseseisvuse üheksateistkümnendat aastapäeva .
Järgmisel päeval saatsid ametivõimud KGB eriüksused sõltumatute ajakirjanike juurde .
Kuu hiljem määrati aktivistidele pikaajalised karistused ning nad ei kuulunud isegi opositsiooni , vaid on inimesed , kes julgesid avaldada meelt kodanike õiguste ja väikeste ettevõtete kaitseks , nagu Andrei Kim või Sergei Parsukiewicz .
Hiljuti kuulsime ka Aleksandr Milinkiewiczi vahistamisest ja karistamisest kohtumise eest Valgevene kodanikega ja nendega avalike küsimuste arutamise eest .
Aleksandr Kazulin , kes on olulisim poliitvang tänapäeva Euroopa jaoks , on ikka veel vangis .
Rääkides kui Valgevene delegatsiooni esimees , soovin näha päeva , mil esitame Euroopa Parlamendi resolutsiooni , milles märgitakse rahuloluga , et Valgevenes on toimunud muutused ning need muudavad riigi osaks tsiviliseeritud Euroopa Ühendusest .
Praegu seda kahjuks veel ei juhtu .
Tagamata põhiõigusi vabadele ja demokraatlikele valimistele , õigust väljendada poliitilist seisukohta , sõna- ja usuvabadust , ei ole mingisugust võimalust , et Euroopa Liit võiks tunnustada Valgevenet riigina , millega on mõtet koostööd teha või mida aidata .
Me ei toeta kunagi Aleksandr Lukašenka poliitikat .
Me toetame aga Valgevene sõltumatuid kodanikerühmi ja kodanikke nende suhetes Euroopa Liiduga ja loodame , et ühel päeval pöördub riik tagasi normaalsusesse .
<sp>
autor . - Proua juhataja , Valgevene on kaunis ja oluline riik , millel on suur arengupotentsiaal , mis võib viia kadestusväärse õitsenguni kodanike jaoks .
Kahjuks surutakse aga praegu riigis alla olulisi demokraatlikke norme .
Seda tehakse peamiselt valitsusasutuste võimetuse tõttu tulla toime vajadusega austada sõnavabadust ja teisi demokraatlikke põhimõtteid .
Niisugune austamine on möödapääsmatu nõue mis tahes mittediktaatorlikule valitsusele .
Valgevenest tulevad teated kodanikuühiskonna liikmete ja opositsiooni aktivistide meelevaldse vahistamise , rahumeelsete meeleavaldajate vastu liigse jõu kasutamise ja sõltumatute ajakirjanike represseerimise kohta , need on tõendid meetoditest , mille kasutamine peaks ja tuleb lõpetada viivitamata .
Kutsume Valgevene valitsust üles aru pähe võtma , muutma oma taktikat ning valima pigem vabaduse ja demokraatia tee kui allasurumise ja totalitarismi tee , mis võib üksnes konflikti rahvaga ja rahvusvahelise üldsusega süvendada .
<chp>
<sp>
- ( PL ) Hr juhataja , mina keeldusin hääletusest hr Harangozó raporti osas .
Üks ELi ühtekuuluvuspoliitika eesmärke peaks olema solidaarsuse ja integratsiooni instrumentide toetamine .
Haavatavatele rühmadele ja kogukondadele tuleb pakkuda toetust võitluses tõrjutuse ja ebavõrdsusega .
Seda ei tohiks aga näha vastuargumendina linnapiirkondade arengule , sest üks ei takista teist .
Territoriaalne lähenemine on vajalik , kuid ei tühista tõhususe olulisust ühtekuuluvuspoliitikas .
<sp>
- ( PL ) Hr juhataja , täna vastu võetud Harangozó raport tõstatab erakordselt olulise probleemi ühtekuuluvuspoliitika mõju kohta kõige ohustatumatele ühiskondadele ja rühmadele .
See raport rõhutab ühemõtteliselt vajadust ühtekuuluvuspoliitika arendamise järele valdkondades , mis on vähem arenenud , hooletusse jäetud , kus on keerulised talupidamistingimused ja kus infrastruktuur on nõrk või ajast ja arust .
Erilist toetust tuleks avaldada piirkondadele , kus on toimunud ajalooline arengu aeglustumine , kus elanikud on vähem valmis turumajanduse raskete väljakutsetega tegelemiseks .
Piirkondade vahelised erinevused arengutasandil on väga suured .
Seega on vaja luua tegelik kujutis meie piirkondade arengustaadiumist ja kasutada seda alusena keeruliste valdkondadega tegelemisel eraldiseisvates piirkondades .
Võime kohe praegu öelda , et see puudutab mägipiirkondi ja olulist osa maapiirkondadest .
Me peame koostama jätkusuutliku arenguprotsessi , et ei tekiks nõrgema arenguga või tagurlikke enklaave või et need teistest maha ei jääks .
<sp>
Hr juhataja , ka mina keeldusin hääletusest selle raporti osas .
Tahaksin mainida kahte-kolme põhjust , miks ma seda tegin .
Esiteks on mul raske uskuda , et selle paiga loojad , luues alust oma ELile vabaduseks ja liikumisvabaduseks jne , mõtlesid , et selles raportis toodud üksikasjalik poliitika oleks midagi , mis aastate möödudes esile kerkiks .
Teiseks ei ole ma kindel , et seda peaks tegema Euroopa tasandil - võib-olla tuleks seda teha riiklikul tasandil , aga kindlasti kõige kohalikumal tasandil .
Lõpetuseks tahaksin öelda , et minu valimisringkonnas on Leicesteri linn näiteks , kuidas toimib selles valdkonnas kohalik tegevus .
Leicester on üks kõige eriilmelisemaid linnu Ühendkuningriigis ja seda erinevatel põhjustel - seal leidub nii rikkaid kui vaeseid erinevate rahvuste esindajaid - ja siiski on Leicesteril tänu individuaalsele ja kohalikule tegevusele üks kõige sidusamaid ühtekuuluvuse ja integratsiooni strateegiaid , mis käsitlevad , nagu me siin ütleme , haavatavaid kogukondi ja rühmi .
See näitab meile kõigile , et kohalik tegevus on parim ja ma olen mures , kui me räägime tegevusest ELi tasandil .
<sp>
Hr juhataja , minu märkused kordavad eelmise sõnavõtja omi .
Mu märkused on olulised ka Panayotopoulos-Cassiotou vaesuse ja sotsiaalse tõrjutuse raporti seisukohast .
Kui me need kaks raportit kokku paneme , on neis selgelt näha viga Euroopa poliitikute mõtlemises , nimelt , et ükskõik millise probleemiga ka tegemist ei oleks , lahenduseks on Euroopa .
Innustan kõiki , kes on haavatavate kogukondade probleemidest tõesti huvitatud , selle asemel vaatama kohalike kogukondade otsitud lahendusi ja mitte mõne kaugelasuva eurokraadi või Euroopa Parlamendi liikme ettepanekuid .
Palun heitke pilk näiteks Londonis mu enda valimisringkonnas asuva Iain Duncan-Smithi ja ta suurepärase meeskonna juhitud sotsiaalse õigluse keskuse suurepärasele tööle , kes rajavad kohalike kogukondade organisatsioonide liitu , mis tegeleks vaesuse ja sotsiaalse tõrjutusega ning kuhu kuuluvad organisatsioonid nagu Croydoni Kariibide krediidiühistu või Londoni poksiakadeemia , mis meelitavad ühiskonna kõige haavatavamaid isikuid .
Kuigi raportis mainitud probleemid on kõik olulised , peaksime meeles pidama , et lahendused on tihti kodule lähemal ja seepärast keeldusin ma hääletusest Harangozó raporti osas .
<sp>
( CS ) Hr juhataja , jätkusuutlik arengupoliitika ei saa kuidagi edukas olla , kui see ei saavuta globaalset mõõdet .
ÜRO millenniumideklaratsioon võib kutsuda kõiki riike üles tagama arengupoliitika sidusust , kuid arenenud riigid ei astu selles osas just mitmeid praktilisi samme .
Siin peitub ELi kohustuse vastuolu , kes innustab meid hindama meie Euroopa poliitikate mõju arengueesmärkide suhtes .
See muudab veelgi väärtuslikumaks asjaolu , et me lisame arengumaade hüvanguks piiranguid oma kalanduspoliitikasse .
Tahaksin mainida ka metsaraiet Lääne-Aafrikas , kus ainult 5 % metsadest majandatakse jätkusuutlikult .
Muidugi on oluline , et komisjon toetaks rahanduslikult riiklike strateegiakavade käivitamist Aafrikas , kuid me suudame ka takistada troopiliste metsade rüüstamist , kui keelustame puidu importimise Euroopasse , välja arvatud juhul , kui see on märgistatud selge ökomärgisega .
Usun , et komisjon esitab peagi sellised ettepanekud ja et meie siin täiskogus ja nõukogus võtame need vabandusi otsimata vastu .
Kirjalikud selgitused hääletuse kohta
<chp>
<sp>
kirjalikult . - Juhataja , ma rääkisin Morgani raportist arutelu ajal , aga mul ei olnud võimalust rääkida muudatusettepanekust 159 .
See muudatusettepanek keelaks liikmesriikidel lubada uute elektrijaamade ehitamist , mis väljastavad rohkem kui 350 g süsinikdioksiidi toodetud kilovatt-tunni kohta .
Ma sooviksin seisukohta selgitada Euroopa Parlamendi Töölispartei nimel , kes on selle muudatusettepaneku kohta saanud arvukalt kirju .
Kuigi me teadvustame , et kliimamuutused on tõelised ja olemas ning et meil on kohustus nendega tegelda , hääletasime muudatusettepaneku 159 vastu , sest see oleks seisanud kõikide uute gaasi- , nafta- ja söeküttel elektrijaamade arendamise .
See oleks kahjulik Euroopa tarnekindlusele ja selleks , et hoida Euroopas tuled põlevana .
<sp>
kirjalikult . - ( FR ) Ma hääletasin Morgani raporti ja energiapaketi vastu , sest ma usun , et me liigume vales suunas .
Väljapakutud koostööamet on vaid veel üks bürokraatlik asutus .
Laiendatud volitustega riiklike reguleerivate asutuste võrgustik oleks kõige tõhusam viis tagamaks , et väiketootjatel on võrkudele juurdepääs .
Eraldamisest on saanud mingi võlujook , samal ajal kui nende riikide kogemus , kes on seda praktiseerinud , ei räägi selliste liberaalsete meetmete kasuks .
Energiaturg on ülemaailmne turg .
Gazpromi ja naftat tootvate riikide konkurents ei tule mitte biogaasiühistutelt , vaid suurtelt Euroopa ettevõtetelt .
<sp>
kirjalikult . - ( PL ) Euroopa Parlament tegi Euroopa Liidu energiakontsernide omandisuhete kohustusliku eraldamise poolt hääletades otsustava sammu elektrienergia ühisturu loomise suunas .
Nende kontsernide jagamine energiatootmise eest vastutavateks ettevõteteks ja energia ülekande eest vastutavateks ettevõteteks on ainus viis luua avatud ja konkurentsivõimeline turg , kus ei ole huvide konflikti .
Tarbija peaks olema pakutud muudatustest peamine kasusaaja .
Vastuvõetud ettepanek tugevdab oluliselt tarbijate õigusi .
See annab tarbijatele muu hulgas õiguse taganeda lepingust elektritarnijaga lisatasusid maksmata .
Tarbijatele antakse ka õigus muuta oma energiatarnijat väga lühikese aja tagant .
Tuleks meeles pidada , et elektriturgu valitsevad praegu monopolid , kes kasutavad oma seisundit konkurentsivõimetutel turgudel ära .
Ma usun , et hinnapiirangud kaitsevad energia kasutajaid energiakontsernidepoolse ärakasutamise eest , ilma et hirmutaks uutel isikutel turule siseneda .
Ilmselgelt ei lahenda pakutud lahendused kõiki meid praegu puudutavaid energiaprobleeme , nagu näiteks naftahindade tõusu .
Siiski on need lahendused sobivad sammud konkurentsivõimelisema turu arengu poole .
Arutelu jätkub nõukogus .
Kahjuks on siiski ebatõenäoline , et kõik Euroopa Parlamendi ettepanekud vastu võetakse .
Nagu raportöör õigusega märkis , tahavad paljud liikmesriigid kaitsta oma riiklikke huve .
<sp>
kirjalikult . - ( FR ) Kolmas energiapakett järgib dogmaatiliselt energia tootmise ja tarnimise võrgu vahelise täieliku eraldamise eesmärki .
Selle eesmärk on allutada terve energeetikasektor ainult vabaturu seadustele ning teha nii , et kõik konkureerivad kõigiga .
Kuna samad põhjused viivad samade tulemusteni , viib see Euroopa Liidu veel suurema katastroofini kui 2000. aastal Californias .
See poliitika on halb tarbijatele , halb selles tööstuses töötajatele , halb väikestele ja keskmise suurusega ettevõtetele ja tööstusettevõtetele , halb töökohtadele , halb turvalisusele ja halb keskkonnale .
Turg ja erasektor ei suuda vastata eurooplaste energiavajadustele ning globaalse soojenemise ja fossiilkütuste järgse ajastu väljakutsetele .
Nende esmane eesmärk on maksta nii palju kui võimalik oma aktsionäridele , mitte tegutseda rahva üldistes huvides .
Meil on vaja Euroopas korralikku energia siseturgu ja seda saab saavutada ainult koostööga .
Energeetikasektorit peab juhtima liikmesriikide koordineeritud avalik tegevus , mitte finantsturgude tegevused .
EL peab astuma samme tagamaks , et energiat tunnistatakse ülemaailmse avaliku ressursina ja mitte lihtsalt veel ühe kaubana , mida osta ja müüa .
<sp>
kirjalikult . - Ma olin pettunud , et minu fraktsiooni muudatusettepanekut tuumaõnnetuse vastutuse kohta ei võetud vastu .
Kuid lõplik Morgani raport sisaldab siiski palju , et seda heaks kiita , ning ma tervitan viidete lisamist väljapakutud energiatarbijate õiguste hartale .
Kõike arvestades sain ma seega hääletada raporti poolt .
<chp>
<sp>
kirjalikult . - ( ET ) Ma toetan tugevalt neid muudatusettepanekuid , kuna need tugevdavad vaba konkurentsi Euroopa Liidus , aitavad hoida hindu mõistlikul tasemel ja lubavad samal ajal tarbijatel olla vabad , vahetamaks oma elektritarnijat alati , kui selleks soov on .
Lisaks annab see tõuke piiriülesele elektri jagamisele ning kaitseb sellega ka riike ja tarbijaid ootamatute elektripuudujääkide eest .
Kutsun üles kiirele tegutsemisele selles valdkonnas , kõrvaldades mittevajaliku bürokraatia ja takistused , et võimaldada ELi elektriettevõtetel tegutseda vabalt kogu liidus , tugevdada vaba konkurentsi ja anda tarbijatele võimalus teha teadlikke valikuid .
<sp>
kirjalikult . - ( FR ) Ma hääletasin selle raporti vastu , sest sellega tahetakse kehtestada elektri siseturule ühiseid eeskirju , kuid tegelikult tehakse ettepanek kaotada Euroopa traditsioonilise toimiva võrgustiku pärand .
Elektri tootmise ja tarnimise eraldamine ei anna minu arvates lisatagatisi võrgu tõhususele , ohutusele või juurdepääsule , eriti praeguses maailma elektrinõudluse püsiva kasvu ja ressursside suure ebakindluse olukorras .
Viimane asjaolu nõuab veelgi suuremat strukturaalset investeeringut , et kaitsta meie varusid ja edendada teadust ja innovatsiooni , väljavaade , mis paistab olevat täiesti sobimatu tiheda konkurentsi ja lühiajalise kasumi põhimõttega , mis on selle sektori täieliku vabaksandmise poole liikumise otsuse eesmärk .
Nn kolmas viis , mida toetavad Prantsuse sotsiaaldemokraadid , aga mida kahjuks vastu ei võetud , paistab olevat arukam lahendus , sest see võimaldab säilitada Euroopa suurte energiakontsernide pärandi terviklikkust , andes samal ajal elektri tarnimise korraldamise sõltumatute reguleerivate asutuste kätte .
Ma tervitan siiski edusamme , mida see raport esindab tarbijakaitse puhul , eriti energiapuuduse vastu võitlemise ning lõpptarbijale läbipaistvuse ja teabele juurdepääsu tagavate eeskirjade lisamist .
<sp>
Elektri tarnimine ei ole kaubandus , vaid energiavõrgu teenus .
Teenust tuleb osutada kõikidele sidusrühmadele katkematult ja võimalikult väikese mõjuga keskkonnale .
See nõue ei ole kooskõlas rahvusvahelises kaubanduses konkureerivate ettevõtete ohtudega .
Elekter jääb ka tulevikus napiks ja haavatavaks tooteks , eriti nüüd , kui fossiilkütused otsa saavad ja globaalne soojenemine jätkub .
Sellepärast on hea , et paljudes ELi liikmesriikides on riik ja kohalikud ametivõimud arendanud välja elektrijaamu ja elektrivõrke .
Nende energiavõrgu teenuste erastamine on ebasoovitatav ja ohtlik .
Nende müümine tekitab uusi omanikke ja monopoli põhivõrgus .
See süsteem on mittetulunduslik vahend tootmise ja müügi vahel , kuid selle omandisuhet võib kasutada vääralt kõrgete maksude kehtestamiseks tarbijatele ja kõikidele konkurentidele .
Elektrihindade fikseerimine aktsiaturu kaudu toob kaasa tarbijahinnad , mis on palju kõrgemad kui tootmine maksab .
ELi liikmesriikidel on õigus otsustada , kuidas nende ohtudega võidelda .
Olukord on liikmesriikides väga erinev .
Kõige parem on , et neid küsimusi kaalutakse liikmesriikides .
Ma olen selle poolt , et anda liikmesriikidele nii suur vabadus kui võimalik , Glante muudatusettepanekus viidatud kolmanda viisi poolt , kuid ma olen Euroopa direktiivi vastu tervikuna .
<sp>
kirjalikult . - ( FR ) Ilmselt ei ole selle kolmanda energiapaketi tegelik eesmärk mitte tarnekindlus , osutatud teenuste kvaliteet , mõistlik hind või see , et tarbijad saaksid vabalt valida oma tarnijat , vaid pigem selle lõplik lammutamine , mis vanadest avaliku sektori elektrimonopolidest alles on jäänud .
Komisjoni ja parlamendi paljude liikmete üles näidatud otsustavus kehtestada omandisuhete eraldamine , teiste sõnadega sundida ajaloolisi energiaettevõtteid , nagu EDF , loobuma oma võrgu omandisuhetest , on vastuvõetamatu .
Tegevusi , milles neid ettevõtteid süüdistatakse , eelkõige konkurentidele juurdepääsu piiramises võrgule ja tahtlikult infrastruktuuride projektidesse investeerimise piiramises , ei ole tegelikult kunagi tõestatud .
Samuti pole selge , kuidas võrgu kontrolli usaldamine ühele energiaettevõttele , kes ei ole elektri tarnija , saab tagada asjakohase ja piisava investeeringute taseme , valitseva seisundi mitteärakasutamise või parema ülekoormuse reguleerimise .
Sellepärast , kuigi me oleme alati kaitsnud liikmesriikide ainuõiguslikku esmatähtsust energiaküsimustes , mis on liiga tähtis strateegiline valdkond , et seda eurobürokraatidele jätta , toetame tõhusat eraldamist kui vähem halba lahendust , mida on teiste hulgas pakkunud välja Prantsusmaa ja Saksamaa .
Me hääletame ka nende tekstide vastu , mille vaatepunktid me põhimõtteliselt tagasi lükkame .
<sp>
kirjalikult . - ( PT ) Ma võisin üksnes hääletada selle raporti poolt .
Öelda " jah " kõikidele elektrituru liberaliseerimise jõududele tähendab öelda " jah " õiglasemale , suurema konkurentsiga ja läbipaistvamale turule .
Siiski ei ahvatle mind mitte ainult selle raporti korrektsus , mis asetab tarbija küsimuse keskpunkti .
Tõusvate energiahindadega ja konkurentsi puudumisega riiklikel turgudel on oht , et nende kodanike arv , kellel puudub juurdepääs energiale , suureneb .
Seetõttu nõustun ma välja öeldud sotsiaalsete muredega , kui esimest korda on määratletud kütusepuuduse mõiste , juhtides tähelepanu sellele , kui oluline on , et liikmesriigid arendaksid välja kõiki kodanikke hõlmavad riiklikud kavad .
Riiklike energiaturgude praegust olukorda ELis arvesse võttes on vastuvõetamatu , et üks ettevõte omab nii elektrivõrku kui ka vastutab elektri ülekande eest , omades seega tegelikult monopoli , sest võib niimoodi tõkestada turule juurdepääsu uutele energiaettevõtetele , kes paljudel juhtudel on konkurentsivõimelisemad .
Seetõttu tehakse selles dokumendis kindlaks selge vajadus suurendada energeetikasektoris läbipaistvuse ja konkurentsi taset , kaitstes samal ajal tõhusalt tarbijat suletud ja mittepaindliku turu tagajärgede eest .
<chp>
<sp>
kirjalikult . - Kalatööstus on aastate jooksul üle elanud mitmeid kriise , kuid mitte ühtegi nii suurt kriisi kui praegune , mil tõusvad kütusehinnad suruvad tööstust olukorda , kus see enam ellu ei jää .
Pidevalt tõusev nafta hind võib mitmele tööstusharule osutuda katastroofiliseks , kuid ükski neist pole haavatavam kui kalatööstus , kus on ohus töökohad nii merel kui ka maismaal .
Me peame vaatama läbi kõik valikuvõimalused , mis meie käsutuses on .
Üks tee , mida tuleks kaaluda , on maksude alandamine kütusekulude alandamise tagamiseks .
Lubage mul esitada järgnev küsimus : kui meil ei ole kalamehi , siis kust tulevad meile kalad , mida vajame ?
Kas me kavatseme jääda tegevusetuks ja lasta välismaisel impordil oma turud üle võtta ja oma tööstuse pankrotti lasta ?
Meie kalalaevastiku ja terve kalatööstuse päästmine osutub tohutuks väljakutseks .
Ent ma olen veendunud , et hea tahte ja mitmekülgse koostööga on see võimalik .
Ma tervitan komisjoni eilset avaldust , milles teatati kavatsusest pakkuda kalalaevastikule erakorralist abi .
Ma usun siiralt , et kalandusministrite nõukogu võtab need meetmed järgmisel nädalal ametlikult vastu ja seejärel need kiiresti rakendatakse .
<sp>
kirjalikult . - ( FR ) Diisliõli hinna dramaatiline tõus , 300 % alates 2003. aastast , on avaldanud kalandussektorile täielikku tuntavat mõju .
Jätkuvalt halveneva kriisi tingimustes on mitmed kalandusettevõtted praegu väga hapras rahanduslikus seisus .
Kalandus on äärealade majanduslikul ja sotsiaalsel arengul eriliselt oluliseks tugisambaks .
Oma kauge geograafilise asukoha tõttu kannatavad need veelgi enam kütuse hinna tõusu all .
See on vastuvõetamatu olukord .
Euroopa Liidul on kohustus leida kompromiss .
Euroopa Parlament saatis hiljuti kalameestele välja tugeva signaali .
Nõudes ametliku abi maksimummäära tõstmist 100 000 euroni laeva kohta ja mitte ettevõtte kohta , nõudes erakorraliste ja sotsiaaltoetuse meetmete kohest rakendamist , ja lõpuks , nõudes Euroopa Fondi poolt kalandusele tehtavate kulutuste ümberkorraldamist , on parlamendiliikmed andnud kaluritele selgelt mõista , et nad on nende hädakisa kuulnud .
Euroopa kalandusministrite nõukogu arutab neid ettepanekuid 23.-24. juunil 2008 .
Euroopa Liidul pole muud valikut , kui taastada kalurite usaldus lappimaks seda suurt auku , mis hiljuti tekkinud on .
<sp>
kirjalikult . - ( PL ) Hr juhataja , tahaksin veel kord osutada , et ei ole olemas ühtegi lääne ettevõtet , mis oleks riigiga nii tihedalt seotud nagu Gazprom Kremliga .
Hetkel oleme silmitsi külma poliitilise kalkulatsiooniga .
Gazpromi domineerimine energiasektoris viib järjekordse energia hinna tõusuni Euroopas .
Venemaal õnnestub läbi suruda veelgi suuremaid gaasi ja nafta tarnet puudutavaid poliitilisi järeleandmisi .
Kõrgete hindade tulemust näeme juba Euroopas üha sagenevate protestide näol .
Samuti on meil veel värskelt meeles korduv gaasitarne peatamine meie idapoolsetele naabritele .
Hr juhataja , ma toetasin seda resolutsiooni , kuna ma usun , et oma suhetes Venemaaga peab Euroopa hakkama rääkima ühel häälel , kuna vaid sel moel saame tagada ELi tõhususe .
<sp>
kirjalikult . - ( PT ) On hästi teada , et Venemaa on Euroopa Liidu jaoks oluline strateegiline partner , ja meie geograafiline asend muudab meid teineteisest sõltuvaks .
Seepärast on vaja kasutada diplomaatiat sellele vältimatule naabrusele parimate lahenduste leidmisel .
Ent koostöövajadus ei tohiks meid sundida tõelisele või varjatud pimedusele Venemaa tekitatavate tõsiste probleemide suhtes .
Sisepoliitiliselt ei ole võimalik ignoreerida tõsiasja , et Venemaa ei ole täielikult demokraatlik riik ja õigusriik ei taga tõhusat inimõiguste austamist .
Välispoliitiliselt on võimatu muu hulgas ignoreerida energia kasutamist relvana välissuhetes , eriti veel edendades ELi lahkhelisid selles valdkonnas , kaheldavat rolli , mida Venemaa on Iraani-küsimuses mänginud , ja soovimatust sundida Hiinat tegelema inimõigustega .
Euroopa hääl Venemaaga suheldes peab olema tõsise partneri hääl , kes on valmis tegema koostööd , kuid kes ei ole valmis minema kompromissile sellistes põhiküsimustes nagu demokraatia , inimõigused ja turvalisus .
<sp>
kirjalikult . - ( PL ) Euroopa Liidu ja Venemaa vahelised keerukad suhted nõuavad hästi korraldatud ja ühtset diplomaatilist tegutsemist .
Lähenev EL-Venemaa tippkohtumine tekitab palju emotsioone , kuna arutamisele tulevad kokkulepped on suure tähtsusega nii Venemaale kui ka Euroopa Liidule .
Tippkohtumisele eelnevalt peame me mõistma , kui oluline Euroopa Liidu tulevikule on rääkida rahvusvahelisel areenil ühel häälel .
Sel põhjusel on kahju , et Iirimaa rahvas asetas Lissaboni lepingu ratifitseerimise kohale eelmise nädala referendumil küsimärgi , kuna just see leping sisaldab määrusi , mis teevad Euroopa Liidust rahvusvahelistes suhetes tõsiselt võetava partneri .
<chp>
<sp>
Härra juhataja , see arutelu käsitleb Euroopa Parlamendi mutreid ja polte ning meie kohus on küsida , kas fraktsioone käsitlevad ettepanekud on otstarbekad .
Seistes silmitsi 30 liiget käsitleva põhinõudega , esitasin just praktilisust silmas pidades oma muudatusettepaneku - härra Corbett , ma arvan , et see oli minu muudatusettepanek - , mis võimaldas parlamendi presidendil kokkuleppel esimeeste konverentsiga lubada fraktsioonil oma töö jätkamist piiratud aja jooksul , kui tema liikmete arv langes alla teatud künnise .
Komisjonis peeti seda üldiselt heaks ideeks vältimaks seda , et fraktsiooni võiks šantažeerida lahkuda ähvardav liige , saates kohe seega laiali ka fraktsiooni .
Seepärast olen ma natuke huvitatud sellest uuest kompromissist , mille kohaselt tehakse ettepanek seada piir 25 liikme juurde .
Mulle tundub see mõistlik mõte , mis leevendaks ühte kitsaskohta , millele ma oma muudatusettepanekut ette valmistades osutasin .
Me peame alati siiski meeles pidama , et meid valiti esindama oma valijaskonna kui terviku vaateid ja huve .
On tõsiasi , et meie Euroopa valijaskond tähendab suuremal hulgal erinevaid arvamusi kui eales varem ning see on demokraatiale hea .
Ei tõuse mitte ainult selle parlamendi liikmete arv ; suureneb ka seisukohtade mitmekesisus , mida liikmed endaga kaasa toovad .
Kui soovime oma parlamentaarseid volitusi edukalt täita , peab meil olema võimalus peegeldada täiel määral oma riiklike valijaskondade seisukohti .
Väike fraktsioon siin Euroopa Parlamendis võib samahästi esindada suurt arvamust hulgas liikmesriikides .
Meil peab olema võimalus töötada parlamendina konstruktiivselt ning mis veelgi tähtsam , kooskõlas ka nende inimeste soovidega , keda me esindame , sõltumata sellest , kuidas see on väljendunud fraktsioonide paigutuses ja ülesehituses .
Seega kuigi ma tervitan seda võimalikku kompromissi , tervitan ma ka mõistlikku ja pragmaatilist lähenemist kõnealusele küsimusele .
Ma loodan , et me ei luba endil lõksu langeda , arvates , et vähem fraktsiooni tähendab ilmtingimata rohkem demokraatiat .
<sp>
( BG ) Härra juhataja , kolleegid , leian , et härra Corbetti ettepanek raportis väärib tähelepanu ning tuleb minu arvates just õigel ajal , sest tegelikult ei ohusta me selle vastuvõtmisega ühtegi praegu Euroopa Parlamendis olemasolevat fraktsiooni .
Olen selle poolt , et järgmiste volituste ajal aastatel 2009-2014 oleks olemas tulemuslikumalt toimiv parlament .
Oleme korduvalt arutanud nende muudatuste tähendust ning Euroopa Parlamenti valitud liikmete võimaluste piiramist oma arvamuste väljendamisel ei ole kunagi arutatud .
Aga kuna meie parlament on suur parlament või nagu me ise ütleme , võib-olla suurim demokraatlikult valitav parlament maailmas , hoiavad Euroopa Parlamendi olemust just parlamentaarsed rühmitused , fraktsioonid , mis esindavad mitte nende töös osalevate liikmete rahvaid , vaid esindavad liikmeid ühendavaid poliitilisi suundumusi .
See tähendab ka suurt võimu , võimalusi , mis nii fraktsioonidel kui nende juhtidel on meie parlamendi tegevuses .
Seepärast arvan , et kui me ka nüüd peaksime koperdama selles suunas , et süüdistame sotsiaaldemokraate või kristlik-demokraate ebademokraatlikkuses , siis me eksime .
Hoopis vastupidi , ma arvan , et sel viisil me aitame luua palju selgema profiili fraktsioonidele , kes saavad moodustamisega hakkama ja tegelikult tegutsevad Euroopa Parlamendi järgmiste volituste ajal .
Loomulikult leian ma ka seda , et lihtne on rääkida fraktsiooni nimel , mida ei ähvarda oht ebaõnnestuda uues parlamendis vajalike liikmete arvu kokkusaamisel .
Arvan , et täna olemasolevad fraktsioonid suudavad oma eksistentsi järgmiste volituste jooksul jätkata .
Lisaks on meie siinviibimine selles parlamendis suuresti seotud meie esindatavate parteidega .
Me ei tohiks ühte ilma teiseta käsitleda .
Seepärast ei tohiks me mõelda , et Euroopa poliitiline elu keerleb just nimelt siin , parlamendis , ja et see sõltub kahest fraktsioonist ning samuti ei tohiks me unustada esindatavaid parteisid .
Ning selles mõttes ma soovitan , et me tõesti liiguksime esitatud kompromissi poole ja toetaksime härra Corbetti ettepanekut .
<sp>
Härra juhataja , see parlament räägib sageli avatusest , läbipaistvusest ja demokraatiast , kuid ise seda sageli üles ei näita .
Antud juhul on raportöör härra Corbett olnud väga avatud ja läbipaistev selles osas , mida ta soovib saavutada : ta soovib muuta raskemaks väikeste fraktsioonide koondumist ja tegutsemist ; ta soovib neile ära keelata vahendid ja õigused , mis neil praegu olemas on ning mis võimaldavad esindada neid valinute tahet .
Härra Corbett tahab nende fraktsioonide tegevuse , mida ta heaks ei kiida , ära lõpetada , kui ta seda suudab .
See on täiesti ebademokraatlik .
Miks ei peaks Euroopa valijaskonna tahet väljendatama fraktsioonis , mille on moodustanud need , kelle nad on valinud , ükskõik kui väikesed need fraktsioonid ka poleks .
Miks mitte ?
Sest härra Corbett ei arva , et neil peaks seda lubama !
Kui need eeskirjad vastu võetakse , siis näiteks lõppeks sellega minu fraktsiooni - fraktsiooni Iseseisvus ja Demokraatia - tegevus .
Fraktsioon IND / DEM moodustati loomulikult vastuseisuks Euroopa põhiseaduse lepingule ning me oleme olnud väga edukad , kulutades raha " ei ” -kampaaniatele Prantsusmaa , Madalamaade ja hiljuti ka Iirimaa referendumil .
Seepärast soovivad härra Corbett ja teised eurofiilid võimalusel lõpetada meie ja kõiki teiste meiesuguste pärast 2009. aastat valitute tegevuse .
Tema täiesti ebademokraatlikud soovid on läbipaistvad meile kõigile .
<sp>
( PT ) Härra juhataja , parlament peab tõlgendama demokraatiat demokraatlikul viisil .
See tähendab , et kodukorda ei tohiks vaadelda eraldatuna ; pigem tuleb seda tõlgendada silmas pidades hääleõiguse moraalset alust ja esindatuse põhimõtet , mis tähistavad isereguleerimist ja kodanike autonoomiat .
Sellest põhimõttest lähtudes sooviksin öelda järgmist : minu arvates on härra Corbetti esitatud muudatus põhimõtteliselt õige , kuid põhjus , miks parlamendi valitsemisajal allapoole vajalikku künnist langev fraktsioon peab jätkama tegevust , peitub eriti asjaolus , et valijate demokraatlikke valikud tehakse peaaegu alati , võttes arvesse Euroopa Parlamendi fraktsioone , millesse kandidaadid kuuluvad .
Valijatel ei ole ükskõik , kas kandidaat valitakse istuma Euroopa Parlamendi sotsiaaldemokraatide või Euroopa Rahvapartei ( Kristlike Demokraatide ) ja Euroopa Demokraatide fraktsiooni ridadesse .
Sellisel juhul ma usun , et see muudatus ei peaks sisaldama parlamendi presidendi diskretsiooni , vaid pigem siduvaid volitusi , mitte luba , kohustust ning fraktsiooni tegevuse jätkamise aeg saab demokraatlikust vaatenurgast olla just nii pikk kui parlamendi valitsemisaeg .
Vastasel juhul me õõnestaksime täielikult vabaduse põhimõtteid , mis teevad meist just need , kes me oleme .
Minu teine tähelepanek käsitleb kiusatust kopeerida seda , mida riigiparlamendid teevad .
Riigiparlamendid toimivad tõesti meie jaoks eeskujuna , kuid antud juhul peame neid kopeerima cum grano salis , ettevaatusega , kuna fraktsioonide vohamine Euroopa demokraatias võib korvata esindatavuse puudumist , mis pillutab Euroopa ühest kriisist teise .
Vohamine võib siin hüvitada püsivat lõhet Euroopa kodanike ja nende esindajate vahel .
Lisaks , mida rohkem pluralismi , seda ilmsemaks muutub võitlus ja pingeline poliitikategemine , mida meid tavaliselt konsensuseni viib , kuna ka siin ei puudu süstemaatilisest konsensusest vastuolud .
Paljude fraktsioonide olemasolu võib aidata parlamendil politiseerida bürokraatlikku Euroopat , sest demokraatia on demokraatia , aga mitte kord .
<sp>
( DE ) Härra juhataja , daamid ja härrad , me ei tohiks anda rohkem täiendavat rahalist toetust liikmetele ja esindajatele , kes vaidlevad demokraatia vastu Euroopa tasandil .
<chp>
<sp>
( EL ) Härra juhataja , volinik , kuigi tänasel arutelul on loomulikult keskendutud energia sisseturule , tahaksin ma tasakaalu huvides peatuda Euroopa energiatehnoloogia strateegilisel kaval , lähtudes Euroopa suutlikkusest toime tulla energeetika ja keskkonna valdkonnas esinevate tohutute väljakutsetega .
Peame läbi vaatama oma prioriteedid , kuid ka ümber sõnastama oma praeguse arengumudeli , et jätkata madala süsinikdioksiidiheitega või seda üldse tekitamata , luues samal ajal arenguvõimalused Euroopa tööstuse jaoks , mis oleks suuteline suunama kiiresti arenevat madala süsinikdioksiidiheitega või süsinikdioksiidivaba tehnoloogiasektorit .
Praeguste väljakutsetega toimetulekuks tuleb kindlasti suurendada ELi eelarvet energeetikasektori teadusuuringuteks ja edendada uuenduslikkust sellistes valdkondades nagu näiteks taastuvad energiaallikad ja aruka võrgustiku loomine .
( Aplaus )
<sp>
( FR ) Härra juhataja , volinik , daamid ja härrad , tahan alustuseks tänada kõiki kolleege , eriti Jerzy Buzekit koostatud raporti eest .
Aristoteles ütles kord : " Hea algus on pool võitu ” .
Tegelikult ongi pigem algus kui rida tervitatavaid eesmärke põhjapanev samm aluseks kliimamuutuste vastu võitlemisele pühendumisel .
Pakiline väljakutse nõuab uut sõnastust Euroopa energiatehnoloogia strateegilisele kavale , mis põhineb kahel uuesti defineeritud tugisambal : seoses süsinikdioksiidiheitega tõhusam ja puhtam tootmine uute tehnoloogiate abil ; väiksemate energiakoguste kasutamine , vähendades kõigi energialiikide tarbimist ja edendades kõiki lahendusi .
Meie peamised poliitikad aga selliseid elementaarseid häid mõtteid piisavalt ei tunnusta ja ei SET-kava ega peamised struktuuripoliitikad ei toeta vajalikul määral energiatarbimise vähendamiseks võetud meetmeid .
Teine ülimalt oluline punkt on tungiv vajadus suurendada Euroopa eesmärkide täitmiseks vajaminevaid inim- ja rahalisi ressursse .
Millal me lõpuks leiame konkreetse vastuse olulise nõudmise täitmiseks , mida kujutab endast hirmuäratav väljakutse kliimamuutuste näol ?
Madala süsinikdioksiidiheitega tehnoloogiate rahastamisel oleme teistest maha jäänud .
Kasutades jälle Aristotelese sõnu , härra juhataja , kui me alustame nende tehnoloogiate uuringute ulatuslikku rahastamist , oleme poole lahingust praeguses muutunud maailmas juba võitnud .
Me saavutame kõikehõlmava energiatõhususe ja üsna pea ka erakordse energiatõhususe .
<sp>
( RO ) Euroopa Liit vajab ühtset energiapoliitikat .
Nõukogu poolt eelistatavad projektid , nagu näiteks Nabucco projekt , mitmekesistavad Euroopa Liidu gaasitarneallikaid ja nende projektide elluviimine on vajalik .
Liidu energiaga varustamisel on olulise tähtsusega piirkondlik koostöö .
Seepärast arvan ma ( ja nõudsin ka sellekohast muudatusettepanekut ) , et komisjon peaks piiritlema piirkondliku koostööstruktuuri hõlmatud geograafilised piirkonnad alles pärast konsultatsioone vastavas piirkonnas asuva liikmesriigiga .
Sel põhjusel palusin ma oma muudatusettepanekus komisjonil ja nõukogul läbi viia keskkonnamõju uuringud liidu merepiire ületava gaasijuhtme iga projekti puhul .
Pean äärmiselt tähtsaks , et avalike teenuste osutamise kohustused ja neist tulenevad ühised miinimumnõuded muudetakse püsivamaks , et tagada gaasiteenuste kättesaadavus elanikkonnale ja väikese ning keskmise suurusega ettevõtetele .
<sp>
( RO ) Täna arutame kolme Euroopa Liidu energiapoliitika seisukohalt tähtsat raportit , raporteid , milles käsitletakse energeetika ja kliimamuutustega seotud eesmärkide saavutamise olulisi tegureid - energiatehnoloogiat , energiavarustuse kindlust ja energiapuuduse vastu võitlemist .
Kolleeg Paparizovi raportis määratakse kindlaks maagaasiedastusvõrkudele juurdepääsu uus mõiste ; La Russa raport annab olulise panuse maagaasi siseturgu käsitleva keskmise tähtajaga ja pikaajalise strateegia sõnastamisele ; kolleeg Buzeki raportis rõhutatakse vajadust välja arendada strateegilised energiatehnoloogiad .
Nende raportite kiire rakendamisega ehitame üles tõhusama ja läbipaistvama siseturu , millel on otsene mõju konkurentsivõime suurendamisele , lõpptarbija poolt tasutavate hindade läbipaistvusele ja tarbijate õiguste kaitsele .
Praegu on aeg , mil komisjon ja nõukogu peaksid selgesõnaliselt ja konkreetselt õhutama tarneallikate mitmekesistamist ja uute gaasihoidlate väljaehitamist , et tagada liidule energiasõltumatus ja -kindlus .
Lõpetuseks õnnitlen kolme kolleegi selle eest , kui hästi neil on raportite koostamine õnnestunud .
<sp>
( PL ) Härra juhataja , täna arutusel olevate määruste eesmärk on lihtsustada gaasituru üksikute osade integreerimist ja suurendada täitevvõimu järelevalvet Euroopa tasandil .
Kuna Euroopa Liit sõltub impordist , peaks gaasiturgu käsitlema elektriturust eraldatuna .
Omandisuhete eraldamine võib olla ülimalt kasulik vahend Euroopa Liidu ühtse gaasituru loomise tagamiseks ja ELi energiaturul tõelise konkurentsi loomiseks , samuti võib see kaasa tuua energiahinna langemise või vähemalt stabiliseerumise .
Siiski peame olema ettevaatlikud .
Liberaliseerimisprotsess nõuab konkreetseid struktuurimuutusi , milleks kõik Euroopa Liidu liikmesriigid ei ole veel valmis .
Turu liberaliseerimine ainult Poolas ja mitte kõigis energiat tootvates riikides võib anda Lääne-Euroopa riikidele Poola suhtes eelise .
Euroopa vajab energeetikamudelit , mis tagaks konkurentsi piirkondlikel turgudel ja Euroopa ühisturul , kuid samal ajal kindlustaks ka lõpptarbijate kaitse ja eelkõige energiavarustuse kindluse .
<chp>
<sp>
Härra juhataja , toetan olümpiamängude toimumist Pekingis , kuid nõuan samal ajal tungivalt , et Euroopa valitsused ja institutsioonid nõuaksid , et Hiina täidaks oma kohustusi seoses inimõigustega , nimelt neid , mis ta omale võttis , et olümpiamängud Pekingis toimuksid .
See eeldab , et Euroopa esindajad , kes lähevad või ei lähe olümpiamängudele , kasutavad seda võimalust juhtimaks tähelepanu inimõiguste olukorrale Hiinas .
See on väga tõsine .
Palju inimesi on vangis , sealhulgas Hu Jia , kes vangistati peale seda kui ta oli meiega videokonverentsi teel suhelnud siin Euroopa Parlamendis .
Me ei saa leppida sellega , et Hiina ametiasutused neid inimesi jätkuvalt ilma põhjuseta vangis hoiavad .
<sp>
( PL ) Härra juhataja , paljud riigid ja nende juhid , sealhulgas Euroopa , soovivad häid suhteid Hiinaga , et saada tulutoovaid hankeid või majanduslepinguid , pöörates vähe tähelepanu demokraatia puudumisele ja inimõiguste rikkumine Hiinas .
Maailma arvamus , maailma juhid ja ülemaailmsed institutsioonid peaksid koos tegutsema ja kohaldama erinevat liiki survet selliste väärtuste kaitseks nagu vabadus , inimõigused ja demokraatia .
Kui oleme lõhestatud , ei saa me koos tegutseda ja meil on vähe mõju .
Olümpiamängud on sellisteks meetmeteks hea võimalus .
Rahvusvaheline kogukond peaks tegutsema , et aidata elanikkonda , kes on kannatanud maavärina tagajärjel .
<sp>
eesistuja . - ( FR ) Härra juhataja , daamid ja härrad , esiteks ei olnud see Euroopa Liit , kes 2001. aastal otsustas , et olümpiamänge tuleks pidada Pekingis ; seda otsustas Rahvusvaheline Olümpiakomitee .
Teiseks , nagu olete öelnud , on olümpia ideaalid olemas , aga nad ei ole poliitikaga seotud , nad on spordiga seotud - see on midagi , mida Rahvusvaheline Olümpiakomitee pidevalt kordab .
Kolmandaks , ma ei tea , kas parim viis võidelda inimõiguste eest Hiinas ja pidada kõikehõlmavat dialoogi on leevendada oma südametunnistuse piinu , öeldes : " Ma ei lähe kohale , aga vaatan avatseremooniat televiisorist " , nagu üks liige just ütles .
Ma arvan , et probleem ei keerle üldse selle küsimuse ümber .
Märgin siiski , et mitmed liikmed erinevatest poliitilistest fraktsioonidest ja erinevate veendumustega on väljendanud oma seisukohti ka teie täiskogus dialoogi kohta , mida peaksime Hiina ametiasutustega pidama .
Milles iganes praegused raskused seisnevad , peame jätkuvalt ära kasutama ELi suhteid Hiinaga .
Ainult tugev liit võimaldab kahel poolel pidada avatud arutelu , mida me kõik oleme pooldanud , mis tahes küsimuses , isegi näiliselt kõige vaevalisemates ; Euroopa Liit ei oodanud Tiibeti sündmusi sellise dialoogi algatamiseks .
Tahame kehtestada dialoogi Hiinaga üha suuremal määral kahepoolse ja globaalse olulisusega küsimuses , mis ei ole pelgalt kaubanduslikud - seda väita on ränk valearusaam .
Sellest rääkis ka proua Ferrero-Waldner .
Vajame kõikehõlmavat dialoogi Hiinaga seetõttu , et see riik mängib rahvusvahelises kogukonnas olulist rolli ja me peame tegema kõik endast sõltuva - ka olümpiamängud on üks vahend selleks - tagamaks , et Hiinat tõhusamalt rahvusvahelisse kogukonda integreerida .
Lisaks tahaksin juhtida tähelepanu sellele , et peame Hiinaga pidama strateegilist dialoogi , eelkõige peatsel tippkohtumisel eesistujariik Prantsusmaa juhatamisel .
Eesistujariik Prantsusmaa ei olnud see , kes kõnealuse tippkohtumise kuupäeva valis .
Tippkohtumine toimub 2008. aasta teisel poolel .
See jääb meie tagada , et ettevalmistused tehakse parimates võimalikes tingimustes ja kõnealune tippkohtumine annab võimaluse partnerluseks Hiina ja Euroopa Liidu vahel , et käsitleda uusi küsimusi , eelkõige neid , mis on seotud kliimamuutuste vastaste meetmetega ja keskkonna- ja sotsiaalsete normidega , nagu paljud teie seast on öelnud .
Hiina otsusekindlusega mängida tähtsamat rolli rahvusvahelisel areenil peavad kaasnema uued kohustused inimõiguste valdkonnas , sotsiaalsfääris ja seoses keskkonnakaitsega .
Oleme sellest teadlikud ja valmis selle eesmärgi nimel töötama ja Euroopa Liit on kahtlemata kõige sobivam partner Hiinat sel teel aitama .
Sellega seoses võtab president Sarkozy pärast kolleegidega konsulteerimist ja nendelt loa saamist , täites oma ülesandeid Euroopa Liidu presidendina , kohustuse pidada kõikehõlmavat dialoogi Euroopa Liidu ja Hiina vahel .
Kui Hiina soovin maailmaareenil suuremat rolli mängida , peab ta täitma kaasnevaid kohustusi .
On toodud palju võrdlusi , nt härra Cohn-Bendit ' poolt .
Märkasin võrdlust Nõukogude Liidu ja Brežnevi vahel .
Kas soovime tõesti konflikti kahe vaenuliku bloki vahel ?
Kas ei tehtud edusamme dialoogis , mida on peetud ka selle suure riigiga ?
Mängisime võtmerolli nende edusammude saavutamisel ning meie väärtused domineerisid samuti dialoogi ja demokraatliku arengu kaudu nagu alati .
Peame pidama Hiinaga väljakutseid esitavad dialoogi , kus ükski teema ei ole tabu ning peame julgustama teda võtma kohustusi kõikides valdkondades , poliitilises , inimõigustealases ja sotsiaalses valdkonnas .
Tõepoolest , mõned liikmed on maininud surmanuhtlust .
Samuti peaksime käsitlema kõnealust teemat Hiinaga , aga peame seda käsitlema ka kõikide teiste riikidega ning loodan , et samad konservatiivsed liikmed , kes on just sellel teemal rääkinud teevad seda .
Tahaksin teile meelde tuletada , et on teisi riike , kus surmanuhtlus kehtib , kellel on suhted Euroopa Liiduga ; me ei pea sellele vaatamata pidama seda kõikehõlmavat dialoogi .
Samuti peame jätkama ettevaatlikult ning olen täiesti nõus sellega , mida komisjon ütles seoses nõukoguga , et me ei tohiks hoogustada rahvuslikke tundeid Hiinas ajal , mil ta on kogu riigi jaoks väga olulise sündmuse vastuvõtjaks ; riigi , kes püüab integreeruda rahvusvahelisele areenile .
Just selles vaimus , võttes kõik kohustused , mida tema rolliga seostatakse ja toimides täielikus teadlikkused Euroopa väärtuste iseloomust , külastab president Sarkozy oma uues rollis Pekingit , et edastada seda sõnumit ja näidata ka seda , et meil on usku selle suure maa positiivsesse arengusse seoses tema integratsiooniga rahvusvahelisele areenile .
Oleme juba praegu näinud käegakatsutavaid märke edusammudest Birmas ja konfliktide lahendamises Iraani ja Põhja-Koreaga ; need on kõik valdkonnad , kus vajame ka Hiina abi .
See hõlmab ilmselgelt palju enamat kui üksnes kaubanduslikke huve .
Lõpetuseks ütleksin härra Cappatole , et kõikides meie suhetes nii ELi siseselt , seoses vähemustega või suhetes liidu ja mõnede tema partnerite vahel , peavad meil olema ka samad nõudmised ja peame olema ettevaatlikud enne , kui anname kogu maailmale õppetunde moraalsuse kohta .
<sp>
komisjoni liige . - Härra president , räägin väga lühidalt , sest palju on öeldud .
Tahaksin korrata seda , et suhe Hiinaga on väga mitmetahuline .
See tähendab , et meil on suur ulatus selles strateegilises suhtes .
Lisaks keskkonnale , kaubandusele ja kultuurile - mis tahes erinevate valdkondade kõnelusi ja dialooge me peame - muretseme ka inimõiguste pärast , mida on täna siin eriti tõsiselt väljendatud .
Võtame neid tõsiselt sõltumata sellest , kas nad puudutavad inimõiguste kaitsjaid või petitsioonide esitajaid , kes on vangis või surmanuhtluse rakendamist .
Tõsi on see , et väga palju inimesi hukatakse .
Oleme seda alati väga selgelt väljendanud , samuti väidetavaid piinamise ja väärtkohtlemise juhtumeid .
Meil on inimõigustealane dialoog .
See ei ole tõesti alati rahuldustpakkuv , aga muud vahendit meil ei ole .
Peame jätkama dialoogi pidamist Hiinaga .
Meil on saksa keeles ütlemine : Steter Tropfen höhlt den Stein ( Alatine tilk õõnestab kivi ) .
Seda me üritamegi teha .
( Aplaus )
<sp>
Selle arutelu lõpetuseks on esitatud viis resolutsiooni ettepanekut vastavalt kodukorra artikli 103 lõikele 2 .
Arutelu on lõppenud .
Hääletus toimub erakorraliselt homme kell 9.00 eesistujariigi Prantsusmaa programmi esitamise tõttu .
Kirjalikud avaldused ( kodukorra artikkel 142 )
<sp>
kirjalikult . - ( SK ) Olümpiamängud Pekingis on saabumas , kuid minu andmete kohaselt ei ole inimõiguste olukord Hiinas paranenud .
Pigem vastupidi - Hiina režiim arreteerib jätkuvalt üha enam inimesi , et vältida potentsiaalseid meeleavaldusi olümpiamängude jooksul .
Ajakirjandusvabadus on äärmiselt oluline , sest sõltumatu ajakirjandus on see , mis pakub tsenseerimata teavet inimõiguste olukorra kohta Hiinas .
Seetõttu on hädavajalik , et sõltumatud telejaamad , nagu NTDTV , saaksid saateid edastada .
See telejaam edastab ööpäevaringselt saateid hiina ja inglise keeles satelliitide kaudu Aasias , Euroopas , Austraalias ja Ameerikas .
Prantsuse ettevõte Eutelsat , mis kannab NTDTV üle peatas järsku 16. juunil 2008. aastal NTDTV signaali Aasias nähtavasti surve tõttu , mida avaldas Hiina Kommunistlik Partei .
Volinik Ferrero-Waldner , pöördun teie poole lootuses , et kasutate komisjoni nimel kõiki võimalikke meetmeid , et taastada NTDTV saadete edastamise Aasias .
Samuti kutsun nõukogu nimel üles eesistujariik Prantsusmaad ära hoidma piiranguid sõnavabadusele Hiinas .
Kutsun Hiina ametiasutusi üles näitama maailmale , et asjaolu , et olümpiamängud anti Pekingile on toonud kaasa paranenud inimõiguste olukorra Hiinas .
Ma usun , et Tiibeti avamine turistidele , ajakirjanikele ja kogu meediale juhtub päriselt ja võimaldab tsenseerimata teabe edastamist olukorra kohta selles piirkonnas .
<sp>
kirjalikult . - ( HU ) Laienemine on üks ELi edukamaid poliitkaid ning samas ehk üks tõhusamaid välispoliitika vahendeid , mida teatakse .
Iga senine laienemine on liitu tugevdanud ning stabiliseerunud ja üldiselt ühtlustanud ühinenud riike .
Neli aastat , mis on möödunud 2004. aasta laienemisest on vaigistanud kõik alusetud hirmud ja eksitava teabe , mis sellele eelnes : laienemine on tohutult edukas ja nii vanad kui uued on sellest palju kasu saanud .
Kahjuks eitavad mõned poliitikud , kas teadlikult või puhtast rumalusest laienemise edukust ja eksitavad vanade liikmesriikide kodanikke .
Seetõttu on äärmiselt oluline , et tutvustaksime ühiskonnale laienemise eeliseid ja hüvesid .
Lissaboni lepingu tagasilükkamine Iirimaa poolt on tõepoolest suur tõke liidu edasisele laienemisele .
Usun siiski , et EL leiab kiire lahenduse , et Lissaboni leping päästa .
Horvaatia vastuvõtmist ei tohiks siiski lukus hoida : Horvaatia liitumine on võimalik isegi ilma Lissaboni lepingu jõustumiseta .
Horvaatia peaks seega saama liikmeks 2009. aasta lõpus või 2010. aasta alguses , sõltuvalt edusammudest liitumisläbirääkimistel .
Suhe laienemisstrateegia ja Euroopa naabruspoliitika vahel on keeruline küsimus .
Olen põhimõtteliselt nõus , et Euroopa naabrid , kellel veel pole ühinemise väljavaadet , peaksid liikuma ühest kategooriast teise vastavalt mõõdetavate kriteeriumite täitmisele .
Samal ajal on oluline , et liit suudaks kaitsta oma geopoliitilist liikumisvabadusega piirkonda ja seoses võimega võtta vastu uusi liikmeid peaks ta mõnel konkreetsel juhul ise otsustama , milliseid väljavaateid oma partneritele pakkuda .
<chp>
<sp>
kirjalikult . - ( SV ) Meie , Rootsi sotsiaaldemokraadid , jäime Broki raporti hääletamisel erapooletuks .
Me tahame selgitada oma seisukohta ELi tulevikus laienemise küsimuses selles hääletusselgituses .
Me arvame , et Kopenhaageni kriteeriumid on ainsad nõudmised , mida tuleb täita kandidaatriikidel , kes peavad läbirääkimisi ELiga ühinemiseks .
Me oleme ELi jätkuva laienemise poolt ja me peame seda liidu tuleviku jaoks tähtsaks teemaks .
Me oleme ka seisukohal , et läbirääkimised Türgiga peavad jätkuma ja seda riiki tuleb hinnata samade objektiivsete kriteeriumide alusel nagu teisi kandidaatriike .
<sp>
kirjalikult . - ( PL ) Austatud juhataja , Broki raport rõhutab meie soovi parandada suhteid idaga ja sellepärast toetasin ma seda .
Ma arvan siiski , et see raport pole väga ilmekas ja et puudub selge kava Euroopa Liidu avamiseks idale , mida me lootsime .
Me ootasime endiselt väliskomisjoni esimehelt paremini koostatud dokumenti .
<sp>
kirjalikult . - ( RO ) Lugupeetud juhataja , hinnates laienemist käsitleva komisjoni 2007. aasta strateegiadokumendi keerukust ja suurt kasulikkust , oleme me seisukohal , et Iiri rahva valimistulemustega määratud uues kontekstis peaks vähemalt ühendusesisene mõõde saama jälle rohkem käsitletavate arutelude teemaks .
Liidu võime saavutada oma poliitilisi eesmärke ja saavutada otstarbekas piirkondlik koostöö , eriti Kagu-Euroopa riikides , sõltub viisist , kuidas kujunevad ühendusesisesed suhted .
Tahaksin rõhutada , et iga läbirääkimiste valem , mis tutvustab erinevat kohtlemist teisele liikmesriigile , ükskõik mis põhjustel , käivitab " nõrkuste ahela ” ja ma ei usu , et selline lähenemine võiks pikemas perspektiivis kasu tuua .
Meie tulevikumeetmete edu sõltub viisist , kuidas me oskame selgitada avalikkusele laienemise otsest mõju ja pikaajalist kasu .
Ma võiksin isegi öelda , et me peaksime vaatama Iiri hääletustulemusi konstruktiivses perspektiivis : see hääletus on tõestus , et me ei ole alati osanud olla avatud partnerid lihtsale kodanikule , kes on pigem tõhusa poliitilise praktika subjekt kui ideede ja tulevikku vaatavate kontseptsioonide kaitsja .
<sp>
kirjalikult . - ( FR ) Ma hääletasin ELi edasise laienemise strateegiat käsitleva Broki raporti poolt , eesmärgiga kinnitada oma uskumust , et edasine laienemine ei ole võimalik ilma uue lepinguta , mis lubab liidul toimida koos 27 või rohkema liikmesriigiga , ja sellega kaasneva vastava finantsraamistikuta .
<sp>
kirjalikult . - ( FR ) Austatud juhataja , daamid ja härrad , ma saan härra Broki laienemist käsitlevast raportist aru , et iga uus ühinemine saab õnnestuda vaid siis , ma tsiteerin " kui on selge ja pikaajaline avalikkuse toetus ” .
See lause näib täiesti silmakirjalik , tulles välja mõned päevad pärast eurokraatia halvakspanevat reaktsiooni iirlaste selgele " ei-le ” , mis öeldi Lissaboni lepingule , mis on lihtsalt kaja prantslaste ja hollandlaste 2005. aastal öeldud " ei-le ” .
See järgneb ka Prantsuse põhiseaduses ELiga ühinemise kohustusliku referendumi asendamisele pseudoreferendumiga , mis põhineb " rahvaalgatusel ” , mis tegelikult sõltub Prantsuse assamblee ja senati heast tahtest .
Mööndavasti härra Brok , olles teadlik , et suurem osa eurooplastest on vastu Türgi ühinemisele ELiga , isegi ei maini avalikku arutelu referendumil .
Et võita toetust mida ta kirjeldab , pakub ta vana head propagandat rahvale , keda peetakse võhiklikuks või isegi lihtsameelseks .
Kui härra Brok ja tema teisikud Euroopas ja liikmesriikides kardavad - või põlgavad - rahvast nii palju , peaks neil olema vähemalt viisakust lõpetada sellele õigustuse taotlemine .
Euroopa demokraatia muutuks sellest kindlasti tugevamaks .
<chp>
<sp>
( EL ) Austatud juhataja , tahaksin kõnetada nõukogu eesistujat , et öelda : ma ootasin teie kõnet täna erilise huviga .
Teie seisukoht täna veenis mind , et te lööte oma kuuekuulise eesistumisaja jooksul laineid .
Kogu maailm on silmitsi ühe viimaste aastakümnete raskeima majanduskriisiga , aga Euroopa on ühtlasi silmitsi oma kriisidega .
On ilmne , et täna ei saa 27 liikmesriigiga Euroopa toimida vastavalt 15 liikmesriigiga Euroopa reeglitele .
Euroopa läbib institutsioonilist kriisi .
Samuti on ilmne , et täna ei taha mõned liikmesriigid Euroopa poliitilist ühtlustamist , ja nad ei taha , et meie eelkäijate visioon täide viidaks .
See on identiteedikriis .
Institutsiooniline kriis lahendatakse , aga kuidas lahendada identiteedikriisi ?
Ma kardan , et on ainult üks lahendus : liikmesriigid , kes tahavad poliitilist harmoneerimist , peaks edasi liikuma , ja liikmesriigid , kes näevad Euroopat ainult majandusliku liiduna , peaksid jääma taha .
Tõepoolest , ma kardan , et kui me ei lähe edasi selle lahendusega , lakkab Euroopa mõnes asjas olemast mängija rahvusvahelisel malelaual .
Kriis võib viia suurte hüpeteni edasi , aga ainult siis , kui on vajalikku julgust .
Ma usun , et teil on nii visioon kui julgus .
Olge vapper !
<sp>
( DE ) Austatud juhataja , härra nõukogu eesistuja , teie üldkaval on kogu minu toetus .
Ma usun , et te olete õige eesistuja väga tundlikul ajal , ja teil on vajalikku tundlikkust inimeste murede suhtes ning otsusekindlust juhtida ja lepitada .
Küsimustele vastates ei veeretanud te vastutust endalt ära ja nimetasite asju õigete nimedega .
Te ei põgene , vaid astute asjadele julgelt vastu .
Ma tahan eriti esile tõsta Teie selget pühendumust parlamentaarsele demokraatiale .
See pühendumus on praegusel ajal väga tähtis , kuna mitmes liikmesriigis - nagu minu kodumaal Austrias - oleme kogenud otsese demokraatia välja mängimist parlamentaarse demokraatia vastu ja seega ka parlamentide ja parlamentaarse demokraatia otsustusvõimetuks tunnistamist Euroopa asjades .
Asume otsustavalt ühiselt välja parlamentaarse demokraatia poolt ja selle otsustusvõimetuse vastu .
( Aplaus )
Mulle on aga ka tähtis , et te mainiksite ükskord selgelt paljude valitsuste ja valitsusliikmete julguse puudumist , võib öelda ka kaksikmoraali Euroopa kaasvastutuse suhtes , kuna see kaksikmoraal on usalduse kaotuse ja vastastikuste süüdistamiste üks peapõhjuseid , mille me peame lõpetama .
Me ei nõua kelleltki rohkem julgust , aga me nõuame kõigilt avameelsust ja põhimõttekindlust .
Ma tahan veel kolme küsimust puudutada .
Esimene on teie seisukoht Lissaboni lepingu suhtes .
Te ei istu nagu jänes autolaternate ees , te ei oota Iirimaa järele , vaid te jätkate ratifitseerimisprotsessi ja astute Iirimaale vastu .
Ma olen veendunud , et me jõuame Iirimaaga kokkuleppele alles siis , kui kõik ülejäänud 26 liikmesriiki on lepingu ratifitseerinud .
Ma ei tohi ka Horvaatiat omapead jätta .
Ma tervitan teie pühendumust avada kõik peatükid aasta lõpuks .
Me vajame ühtlasi ajakava Makedoonia jaoks .
Ma palun nõukogu võtta samuti otsus väikeettevõtete seaduse kohta tippkohtumisel detsembris , kuna põhipädevused on liikmesriikide käes .
Me vajame õiguslikku siduvust ja mitte veel üht avalikku poliitilist avaldust .
<sp>
( PL ) Austatud juhataja , mul on Poolast häid uudiseid .
Täna , austatud president , on arutelu Poola parlamendis , mis kulmineerub resolutsiooniga , milles nõutakse tungivalt , et Poola president täidaks oma põhiseaduslikku kohust ja kirjutaks Lissaboni lepingu alla .
See on poola rahva tahe , kellest 80 % toetab Euroopa Liitu ja on väga õnnelikud liikmelisuse üle .
Näidake mulle teist riiki , kus toetus ELile on nii kõrge .
See on signaal , et Poola täidab oma kohustused seoses Lissaboni lepinguga .
Teine teema : mul on teile palve , austatud president .
Kas te saaksite panna Euroopa Liidu laste olukorra oma tegevuskavasse ja nimetada ombudsmani , lasteasjade voliniku Euroopa inimõiguste ombudsmani eeskujul ?
Me sooviksime , et nõukogu jõuaks kokkuleppele ja kiidaks heaks selle institutsiooni , mida Euroopa nii väga vajab .
<sp>
( DE ) Lugupeetud juhataja , daamid ja härrad , kui ma teeksin kokkuvõtte tänahommikusest debatist , ütleksin ma , et on hea , et Prantsusmaa on hetkel eesistujariik , ja et teie , president Sarkozy olete nõukogu eesistuja .
See oli hea päev Euroopale ja sellele parlamendile , sest esimest korda üle pika aja rääkis keegi jälle Euroopast kirglikult , mitte üksnes heade argumentidega .
Võib-olla on see just see , mida me vajame , et võita tagasi iirlased ja meie oma kodanikud : kirg ja mõõdutunne ja mõõdutunde juurde kuulub see , et Euroopa oma vajadusi piirab .
Tahaksin anda teile " edu saladuse " : me ei vaja mitte ainult Lissaboni lepingut Iirimaal , vaid ka uut subsidiaarsuse kultuuri .
Me vajame Euroopale piire ülejäänud maailma suhtes , aga me vajame ka piire Euroopa sees .
Uus subsidiaarsuse kultuur toob meile uue poolehoiu Euroopas , selles olen ma president Barrosoga täiesti ühel meelel .
Õnn kaasa , president Sarkozy .
<sp>
Lugupeetud juhataja , ma tervitan president Sarkozyd Euroopa Parlamendis .
Ma muidugi hindan tema kaalutlevat ja veenvat panust .
Iiri liikmena tervitan ma teda ka siis , kui ta külastab Iirimaad ELi presidendina , presidendina , kes astub praktilisi samme kodanike elu parandamiseks .
See oli selge tema prioriteetidest .
Ma hindan ka tema selgitusi toiduga kindlustamise kohta ja tasakaalu leidmisest meie oma ettevõtjatele ja talunikele määruste ja piirangute kohaldamisel .
Nagu ta ise ütles , kaitsmine ilma protektsionismita .
Ma võisin kuulda tema esituses ja hääles pühendumist Euroopale .
Mina ja väga paljud iirlased jagame seda pühendumust .
Ta rääkis raskuste ületamisest .
See võtab aega ja tahtmist , et kokkuleppele jõuda kõigi poolt .
Seal ei saa olla tähtaegu .
Kui keegi , kes värvati " jah ” hääle jaoks , ma tean , et ta on minuga nõus , kui ma ütlen , et Iiri " ei ” on sama õiguspärane nagu prantsuse , hollandi või taani " ei ” .
Seda tuleb samamoodi austada , siis saame me edasi liikuda .
Me saame edusamme teha .
Ma ootan seda ja soovin talle eesistumisajaks kõike head .
<chp>
<sp>
Järgmine päevakorrapunkt on Bangladeshi käsitleva kuue resolutsiooni ettepaneku arutelu .
<sp>
autor . - ( PL ) Härra juhataja , seoses rahutustega 2007. aasta jaanuaris kehtestas Bangladeshi ajutine valitsus erakorralise seisukorra ning andis käesoleva aasta 11. juunil välja uue määruse , millega piiratakse inimõigusi terroriakti ebatäpse defineerimise tõttu .
Juunis toimus Bangladeshis massiliste arreteerimiste laine , milles kasutati ära erakorralisi volitusi , mis võimaldasid arreteerimist ilma vahistamiskorralduseta , kui võis oletada seost arreteeritava isiku ja kuriteo vahel .
Tegelikult puudutasid arreteerimised kahe peamise opositsioonirühmituse , Awami Liiga ja Bangladeshi Rahvapartei juhte , liikmeid ja poolehoidjaid , kes olid keeldunud üldvalimiste korraldamisel valitsusega koostööd tegemast , kuni nende liidreid ei ole vangistusest vabastatud .
Praegu annab lootust asjaolu , et Awami Liigaga algavad läbirääkimised .
Riigi stabiilsust ähvardab siiski toiduainete suur hinnatõus .
Sellistel tingimustel ei anna detsembriks kavandatud valimised mingit tagatist , et Bangladesh võiks asuda demokraatia teele .
Me pöördume Bangladeshi valitsuse poole üleskutsega lõpetada erakorraline olukord ja hakata austama inimõigusi , mis aitaks säilitada demokraatlikke standardeid valimiste ajal .
Me kutsume üles relvajõudude tagasitõmbamisele valimisega seotud tegevusest .
<sp>
autor . - Härra juhataja , nagu me teame , on parlament olukorra pärast Bangladeshis küllalt pikka aega muret tundnud .
Me toetasime üleskutseid muudatuste tegemiseks , et tagada vabad ja ausad valimised ning me toetasime kodanikuühiskonna üleskutseid läbivaadatud ja ajakohastatud valimisnimekirjade koostamiseks , et tagada neil valimistel maksimaalse osavõtu võimalikkust .
Ma arvan , et on tähtis öelda , et tervitame väga edusamme , mis on tehtud nende uute elektrooniliste valimisnimekirjade osas .
See on väga oluline ülesanne , mis ette võeti ning muidugi õigeks ajaks ka lõpule viiakse ning mis tagab , et vähemusgrupid jne saavad samuti nimekirja võetud ; sellest saab Bangladeshi ametiasutuste tõeliselt ajalooline saavutus .
Me teame , et valimisnimekirjadel on juba olnud väga positiivseid mõjusid , ning seda kindlasti paljudele vaesematest peredest pärit või vaese taustaga naistele , kes tunnevad , et viimaks ometi on neil olemas identiteet , et nüüd saavad nad laenata väikesi rahasummasid oma äriettevõtete asutamiseks jne .
Nii et mõningaid positiivseid nihkeid on juba toimunud .
Me tervitame ka meedet seoses sõjakurjategijatega ning meedet , mille valitsus või vähemalt osa temast on võtnud korruptsiooni vastu .
Kuid meil on suur mure ajutise valitsuse jätkuva rolli ja tegevuse ning erakorralise olukorra pärast .
On öeldud , et erakorraline olukord on vaid tehniline küsimus , selleks et tagada vähemalt valitsuse püsimajäämist pärast hooldusperioodi lõppu .
Oldagu sellega nõus või mitte , kuid ma arvan , et erakorralise olukorra ajal toimuv hakkab nüüd tõepoolest peegeldama süsteemisisese kontrolli ja tasakaalu puudumist , eriti kui arvesse võtta äsja kuuldud raporteid massiliste arreteerimiste , kohtumenetluse puudumise , piinamiste toimumise kohta , raporteid kohtuväliste tapmiste , ajakirjanikele surve avaldamise ning kasvava naistevastase vägivalla kohta .
Seega on selgelt olemas vajadus üleminekuvalitsuse järele , kes hoiaks ohjes julgeolekujõude , et lõpetada massilised arreteerimised ning jätkata kas süüdistuse esitamisega või arreteeritud inimeste vabastamisega , tagades õigusliku protsessi toimumise .
Kindlasti peegeldab see raport soovi , mis minu arvates on siin parlamendis olemas , lõpetada erakorraline olukord ning tagada , et tsiviilühiskond saaks jätkata täielike , ausate , vabade valimistega Euroopa Liidu toetusel , igatahes tema võimete piires valimisi jälgides .
<sp>
autor . - Härra juhataja , Bangladesh on üks planeedi vaesemaid riike ja üks neist , mille füüsiline puutumatus lõpeb juhul , kui globaalse soojenemise needusele piiri ei panda , sest aastaks 2050 kaob suurem osa riigist vee alla .
Erakorraline olukord koos kõigi oma demokraatiavastaste ilmingutega - olukord , mille hooldusvalitsus kehtestas 2007. aasta jaanuaris , ümbritsetuna valimiskampaania aegsest vägivallast - tuleks praegu lõpetada .
Kõik erakorraliste eeskirjade kohaselt kinnipeetud isikud tuleks kas kohtu ette tuua või vabastada .
Peale selle tuleb uus terrorismivastane määrus viia kooskõlla rahvusvaheliselt aktsepteeritavate standarditega , kaitstes isiklikke õigusi ja vabadusi .
Lisaks peavad riigi relvajõud lõpetama sekkumise riigi poliitilistesse protsessidesse ning saabuvad valimised peavad toimuma sõjaväestamata poliitilise rahu õhkkonnas .
<sp>
autor . - Härra juhataja , resolutsioonis , mille me just vastu võtsime , nõudis Euroopa Parlament inimõigusi India rahvale .
Olukord Bangladeshis on väga problemaatiline .
Terve riik on viibinud 18 kuud erakorralises olukorras ning silmapiiril ei paista vabu valimisi .
Bangladesh ei ole demokraatlik riik , kuid muidugi on terve maailm täis ebademokraatlikke riike ja demokraatia rikkumist .
Kõigist ebademokraatlikest riikidest on ELi ja ühendriikide hukkamõistu osaliseks saanud üksnes Zimbabwe .
Sealsete valimiste ebademokraatlikkust võib Lääne meedias vabalt kritiseerida , kuna riigis ei leidu naftat .
Nafta on puhver ja kaitse demokraatia rikkumise hukkamõistmiste vastu .
Ka Bangladesh ei ole naftariik .
Sel põhjusel võiks meedia naftasõltlastest valitsusvõimude vaikival õnnistusel valgustada olukorda riigis .
Bangladeshis on uuesti kasutusele võetud surmanuhtlus ning pärast erakorralise olukorra väljakuulutamist on väheveenvatel põhjustel arreteeritud 300 000 inimest , nendest 12 000 eelmisel kuul .
Paljud viimastel nädalatel arreteeritud inimestest olid demokraatia kaitsjad , poliitiliste parteide aktiivsed kohalikud aktivistid ning demokraatia toetajad , keda riik ja valitsus kohtlevad kurjategijatena .
Terrorism on Bangladeshis samuti päevakajaline sõna ning selle varjus rikutakse inimõigusi .
Bangladesh ei ole õigusriik .
Inimõiguste rikkumine toimub seal kõige erinevamate arreteerimiste , süüdistatute kaitse õiguse puudumise , kohtuotsuste väljakuulutamise viisi ja nende ebapiisava õigustatuse kujul .
Konstitutsioonis kirjapandud inimõigusi ei austata .
Neil põhjustel kutsume parlamenti üles toetama ühisresolutsiooni nõudmist riigis eriolukord viivitamata tühistada ning vabad valimised õigeaegselt läbi viia .
<chp>
<sp>
kirjalikult . - Mul oli võimalik Proinsias De Rossa raportit toetada ja loota , et komisjon aktsepteerib täielikult ombudsmani soovitusi seoses õiguskorra ja heade haldustavade põhimõttega .
<sp>
kirjalikult . - Mina ja minu briti konservatiivse partei kolleegid toetame täielikult meeste ja naiste vaheliste võrdsete võimaluste põhimõtet .
Me nõustume raporti mõnede seisukohtadega , nagu näiteks vajadus teha suuremaid edusamme meeste ja naiste vahelise palgavahega tegelemisel ; ettevõtluse edendamine naiste hulgas ; riigi tasandil meetmete tähtsus , mille eesmärk on edendada töö ja eraelu vahelist tasakaalu .
Nagu meie varikabineti naisteminister on öelnud : " Konservatiivide lähenemine soolisele võrdõiguslikkusele põhineb usul võrdsetesse võimalustesse ja võrdsele õiguslikule , kaubanduslikule , sotsiaalsele ja poliitilise kohtlemisele ” .
Sellest hoolimata teevad meile muret selle raporti teatud aspektid , nagu nõue uueks õiguslikuks aluseks ELi õiguses ja nõue võtta vastu otsus viia " poliitika ühenduse tasandile ” .
Me ei saa ka toetada raportis esitletud kuluka Euroopa Soolise Võrdõiguslikkuse Instituudi asutamist ; sellised teemad peavad jääma iga üksiku liikmesriigi otsustada .
Nendel põhjustel otsustasime loobuda hääletamisest raporti üle .
<sp>
kirjalikult . - ( FR ) Ma hääletasin Euroopa Parlamendi resolutsiooni poolt , mis põhineb minu Hispaania kaasliikme Proua García Pérezi soolist võrdõiguslikkust käsitleval raportil .
Rohkem kui kunagi varem peame tähelapanu pöörama selle teema kahetisele laadile : ühest küljest võrdõiguslikkuse tagamine kõikides poliitikavaldkondades ( soolise võrdõiguslikkuse süvalaiendamine ) ja teisest küljest sihtmeetmete võtmine naiste diskrimineerimise piiramiseks , sealhulgas teadlikkuse tõstmise kampaaniad , parimate tavade vahetamine , dialoog kodanikega ning avaliku ja erasektori algatused .
Kõik teemad on olulised : ebavõrdne palk , osalemine otsuste vastuvõtmisel , eriti avalikud otsused , isikliku elu ja töö ühitamine ja naiste vastane vägivald .
Sooline võrdõiguslikkus on tähtis eesmärk , mille saavutamiseks on juba palju ära tehtud , kuid edasiseks arenguks peab see saama täieliku tähelepanu humanistlikelt poliitilistelt jõududelt ja olema arutluse all kõikjal , kaasa arvatud kultuuridevahelises dialoogis .
<sp>
kirjalikult . - ( FR ) Mõnikord tuleb ette õnnelikke ja isegi naljakaid kokkusattumusi .
Tõepoolest , me kasutame ära meile selle iga-aastase soolist võrdõiguslikkust käsitleva raporti poolt antud võimaluse , samal ajal , nagu Euroopa Liidu eesistujariik Prantsusmaa , tõstame esile marginaalse , kuid lõbusa hetke , mis halvimal juhul on taktitunde puudumine ja parimal juhul , meeste ja naiste vahelise võrdõiguslikkuse põhimõtte laitmatu rakendamine , mis peab silmas nende vahelise diskrimineerimise puudumist .
Mõned päevad tagasi , härra Sarkozy eesistumise alguse puhul , mis sai suure meedia tähelepanu osaliseks , jagati Euroopa Parlamendi liikmetele kingitusi .
Tasuta dokumendikotis leidus tähelepanuväärselt lips .
785st Euroopa Parlamendi liikmest peaaegu kolmandik on naised .
Kas nendele polnudki ette nähtud üht väikest isiklikku kingitust , või peaksime sellest järeldama , et ka naised peavad kandma lipse ?
Näib , et jätkuvalt on nii , et samal ajal kui toimuvad suured arutelud naiste rolli ja koha üle poliitilises elus , põrmustab jämedakoeline käitumine peenekombelisuse .
<sp>
Me ei saa hääletada raporti " Sooline võrdõiguslikkus aastal 2008 ” poolt , sest seal püütakse veenda naisi selles , et paindlike töösuhete ja mis tahes töölisklassi kuuluvale perele alles jäänud sotsiaaltoetuste vähendamise ja kommertsialiseerimisega leppimine on vajalik pahe , nii et naised kohanduvad ELi pereelu ja tööga seotud kohustuste ühitamise poliitikaga .
Kaalukatele uurimustulemustele meeste ja naiste vahelise palgavahe kohta pole tähelepanu pööratud , rääkimata nende kõrvaldamisest ; selle asemel on ainult õhutused või rahvusvahelise võrdse töötasu päeva asutamine .
Väljapakutud meetmed sooliste stereotüüpide vastu võitlemiseks ja võrdse esindatuse kohta otsuste vastuvõtmisel , nagu ka igasuguse soolise vägivalla kaotamine jne , on liikumine õiges suunas , kuid mis jääb soovunelmaks seni , kuni nende tingimuste eest vastutav ja neid alalhoidev põhjus püsib , nimelt kapitalistlik süsteem , mis tekitab ja süvendab diskriminatsiooni ja ebavõrdsust .
Tõeline võrdõiguslikkus nõuab võitlust muutuste eest jõudude tasakaalus .
Selline poliitika soosib töölisi ja ELi strateegia kaotamist .
Ka peaks võitlema kapitaliga spekuleerimise ja tööandjate vastutusvõimetuse vastu .
Mitte ükski meede pole tõhus , kui ei tugevdata rahvaliikumist igas riigis ja ei seata sihtmärke oluliseks muutuseks , kuni täidesaatva võimu tasemeni välja .
<chp>
<sp>
( FR ) Härra juhataja , volinik , nõukogu eesistuja , daamid ja härrad , viienda aastatuhande arengueesmärgi saavutamise ebaõnnestumine mõjutab meid kõiki , see tähendab ebaõnnestumist minna edasi naiste emantsipeerumisega terves maailmas .
Me nõustume , et see tuleks muuta oluliseks poliitiliseks eesmärgiks , sest see lasub samuti raskelt meie südametunnistusel .
Siiski peab meil samuti olema julgust öelda , et tuhanded naised on ka teadmatuse , hooletuse ja väärteabe ohvrid .
Hooletuse seetõttu , et enamikku 500 000 ema surmajuhtumist saaks vältida ennetuse ja põhilise tervishoiuga .
Näiteks sääsevõrkude jagamine rasedatele võib ära hoida tuhandete naiste eluohtikku malaariasse nakatumise .
Teadmatuse ohvrid ollakse seetõttu , et liiga tihti ei võimaldata tüdrukutele ja naistele põhihariduse omandamist , mille abil nad võiksid lugeda ja mõista lihtsaid tervishoiu ja hügieeni nõuandeid .
Viimaks väärteave : teatud usul ja traditsioonil põhinev konservatiivne idee , mis seab naised talumatu sõltuvuse olukorda , nad peavad varakult abielluma , rasedused on väga järjestikku ning kehtivad naise viljastamisega seotud tabud .
Järelikult me tegutseme ; areneva rahvastiku parlamentaarsetest esindajatest koosnevates võrgustikes töötatakse koos ÜRO Rahvastikufondi ( UNFPA ) raames .
Me räägime tervishoiu , reproduktsiooni ja naiste õiguse kasuks omada kontrolli viljakuse üle , ning lisaks vajalikule rahalisele toetusele peame me muutma naiste suhtumist ja positsiooni .
See on kõikide nende riikide arengu poliitiline võtme-eesmärk .
<sp>
( BG ) Volinik , õnnitlen teid arvamuse puhul .
On olemas palju probleeme , mille hulka kuulub emade tervis .
Ühest küljest kuulub see tervishoiusüsteemi alla , teisest küljest sotsiaalsete süsteemide hulka , olles seotud emaduse tervishoiuga üldiselt .
Tervis , mitte ainult emade , vaid ka laste vaimne ja kehaline seisund sõltub viisist , kuidas need kaks süsteemi on sünkroniseeritud .
Kolmandaks on emadus kindlalt seotud iga riigi demograafiliste probleemidega ning on üldiselt teada , et see on tõsine probleem .
Osa emade tervishoiuga seotud probleemidest tulenevad rahastamisest .
Riikidelt tuleks nõuda piisavate vahendite eraldamist , et vajadusel oleks võimalik abi anda , et alaneks esmasünnitajate ja laste suremuse tase ning saaks rakendada vajalikku profülaktikat , sest iga elu on kingitus , ning naistele peaks maksimaalse hulga tervishoiu- ja sotsiaalteenuste võimaldamiseks varusid eraldama .
Emaduse kaitse sõltub samuti sünnitustubade meditsiinilise personali tasustamisest .
See probleem esineb paljudes riikides , kaasa arvatud Euroopa Liidu riikides ning see tuleb lahendada .
<sp>
( LT ) Euroopa Parlament on komisjoni toetusel alustanud arutelusid niinimetatud sinise kaardi üle , et meelitada kolmandate riikide kõrge kvalifikatsiooniga spetsialiste ELi tööturule .
Liikmesriike palutakse arenguriikide tundlikest sektoritest , nagu haridus ja tervishoid , kvalifitseeritud töötajaid mitte ära kutsuda , kuigi mõned riigid , kaasa arvatud Ühendkuningriik , ei ole selleks valmis .
Rääkige veel ühe käega andmisest ja teisega võtmisest !
Kui me meelitame spetsialistid tervishoiusektorist , kus on isegi personalipuudus , ära , siis satub naiste tervishoid ja kõigi ühiskonnaliikmete tervishoid üldiselt ohtu ja veel hullemasse olukorda .
Soovin teha ettepaneku , et kindlustaksime selle , et kõik meie vastuvõetud õigusaktid oleksid omavahel kooskõlas ning et meie poliitika käiks kokku meie põhimõtetega .
<sp>
Härra juhataja , sekkun arutellu kõigepealt selleks , et tänada nõukogu juuni tegevuskava eest , kuid eriti selleks , et tervitada volinik Ferrero-Waldneri väga sirgjoonelist avaldust .
On šokeeriv ja skandaalne , et selle aastatuhande arengueesmärgi täitmine on ebaõnnestunud ja selles ei ole toimunud edasiminekut alates 2000. aastast ja viimase 20 aasta jooksul .
Miljonid naised on surnud ja kümned miljonid lapsed on tarbetult orvuks jäänud .
Me teame , mis surma põhjustab ja me teame , kuidas seda ennetada .
Meil on vahendid ja teadmised , kuid siiski midagi ei toimu .
Miks ?
Miks me ebaõnnestume ?
Mulle tundub , et me lubame kohusetundlikel vastuolijatel nendes küsimustes edasiminekut takistada .
Me peame kohusetundlikud vastuolijad kõrvale lükkama - need , kes pidevalt taandavad probleemi aborditeemale ja kondoomide jagamisele .
Ma ei suuda mõista , miks peaks keegi kondoomi nägema mingi kurja vahendina !
Ma soovitan tungivalt otsuste tegijatel neid teha ja järgida , kohusetundlikke vastuolijaid ignoreerida ja oma tegevusega edasi minna .
<sp>
Härra juhataja , avaldan arvamust teemal , millel on poliitiline , psühholoogile , füüsiline ja moraalne aspekt , ja mis on äärmiselt keerukas .
Kui proua Kinnock ütleb , et sellele poolele ei meeldi isegi sõna " teenus ” , siis ma väidan vastupidist .
Leidub palju " teenuseid ” , kui nende seas üks väga vastuoluline , nimelt abort .
Ma arvan , et minust paremal asuv pool soovib sisse tuua väga kauni tähenduslikkuse , kasutades mõistet " reproduktiivtervis ” .
Ma arvan , et te teate parlamendi selle poole enamuse seisukohti , kuid leidub nii palju teisi " teenuseid ” , mille heakskiitmist , kasutamist ja võimalikult suurt rahalist toetamist te soovite , ja see , ma loodan , vähendab surmade arvu täna arutusel olevate konkreetsete olukordade puhul .
Seega ei ole see süüdistus päris asjakohane , kuigi me teame , et ühe teatud " teenusega ” on seotud mõningad moraaliprobleemid .
<chp>
<sp>
( DE ) Härra juhataja , daamid ja härrad , me võime siin arutleda ja peamegi arutlema aluspõhimõtete üle , ent seejuures ei või me jätta käsitlemata üht teatud dokumenti .
Ma pean silmas terroristlike organisatsioonide nimekirja .
Pärast Euroopa Kohtu 3. septembri otsust teame , et õiguslik hinnang on täiesti selge .
Euroopa Liidu ja ÜRO koostatud terroristlike organisatsioonide nimekirjade süsteem rikub kodanike põhiõigusi ja niisiis tuleb seda muuta .
Mis on siis toimunud ?
Euroopa Liidu terroristlike organisatsioonide nimekiri asub täiesti hallis tsoonis , millele ei laiene parlamentaarne kontroll .
On tõepoolest veider , kui Euroopa Parlamendile saab teatavaks , et 15. juulil toimunud põllumajanduse ja kalanduse nõukogu kohtumisel , kuhu kogunevad põllumajanduse , metsanduse ja maaelu arenguga tegelevad poliitikud , on võetud vastu uus Euroopa Liidu terroristlike organisatsioonide nimekiri , ilma igasuguse aruteluta ja ilma et oleks teatud , mida see nimekiri sisaldab .
Me teame , et sellele järgnevad välispoliitilised komplikatsioonid , sest tegemist on rahvusvahelise õiguse jalge alla tallamisega selles täiesti hallis tsoonis .
Me tahame seda muuta ja ma palun selleks teie toetust .
Tänan teid .
<sp>
( IT ) Härra juhataja , daamid ja härrad , ka mina olen Prantsuse ministri lahkumise pärast pettunud , sest ta oleks võinud näiteks saada teada , et teave , mille ta meile esitas , ei vasta tõele .
Erinevalt sellest , mida härra Jouyet ütles , märkis proua Dührkop õigesti , et Euroopa Liidus on enamik terrorirünnakuid toime pandud Al Qaedast sõltumatult ja neil ei ole Al Qaedaga mingit seost .
Sellisel juhul võiksime kõrvaldada võrdusmärgi islami ja terrorismi vahel , millele sageli osutatakse .
Tegemist on sagedase tendentsiga ja sellel on kahjuks järgijaid ka Euroopa Parlamendis .
Ma viitan härra Borghezio suhtumisele , mis ilmnes hiljuti Kölnis toimunud demonstratsioonil : kui see raamotsus kehtiks , siis süüdistataks teda kahtlemata terrorismile üleskutsumises .
Mina määratleksin härra Borghezio tegevust üleskutsena ja tahaksin Euroopa Ühendatud Vasakpoolsete / Põhjamaade Roheliste Vasakpoolsete liitfraktsiooni nimel esitada Euroopa Parlamendi presidendile ametliku taotluse , et härra Borgheziole antaks ametlik hoiatus .
Ma arvan , et viimastel aastatel välja töötatud terrorismivastase võitluse strateegia ei ole olnud edukas ning see on olnud liigselt allutatud Ameerika Ühendriikide huvidele seoses Iraagi ja Afganistani sõjaga , terroristlike organisatsioonide nimekirja moodustamisega ja õigusriigi põhimõtetele seatud piirangutega .
On esinenud liiga palju juhtumeid , mil isikuandmeid ei ole nõuetekohaselt käsitletud , ja minu veendumuse kohaselt peaksime kõik ühiselt tegutsema selle nimel - ma kohe lõpetan - , et vältida isikuvabaduste piiramist , suurendada demokraatiat ning kindlustada , et me ei aitaks julgeoleku ja terrorismivastase võitluse nimel kaasa hoopis terroristlike organisatsioonide eesmärkide saavutamisele .
<sp>
( SV ) Härra juhataja , proua Lefrançois on teinud olulisi muudatusettepanekuid , mille eesmärk on tagada konfidentsiaalsus , sõnavabadus ja õiguskindlus .
Kuritegelikuks tuleks pidada terroriaktide toimepanemisele õhutamist , mitte üleskutset .
Eraelu puutumatuse põhimõte peab kehtima ka elektronposti ja muu elektroonilise kirjavahetuse kohta ; samuti rõhutatakse meie kõikide õigusaktide aluspõhimõtteid : proportsionaalsust , vajalikkust ja mittediskrimineerimist .
Suurepärane .
Kuid on üks suur " aga ” : kuhu kadus subsidiaarsus ?
Millist liiki terrorismiga tuleks Euroopa Liidu tasandil tegelda ?
Hispaanias pandi eelmisel nädalal toime kohutav terroriakt ja me tunneme Hispaania rahvale kaasa , ent see kuritegu ei ole Euroopa Liidu tasandi küsimus .
Ka Põhja-Iirimaal aastakümnete vältel sooritatud terrorirünnakud ei olnud Euroopa tasandi küsimus .
Hirmu terrorismi ees kasutatakse ilmselgelt teadlikult ära selleks , et Euroopa Liidu positsiooni justiits- ja politseiküsimuste valdkonnas liikmesriikide arvel kindlustada .
Subsidiaarsus on sobiv teema poliitiliste kõnede puhul , ent õigusaktides ei ole see esikohal .
<sp>
( CS ) Daamid ja härrad , sel nädalavahetusel langes Tšehhi Vabariigi suursaadik Pakistanis pommirünnaku ohvriks .
Eile said Afganistanis toimunud raketirünnakus haavata kolm Tšehhi sõjaväelast .
Terrorism mõjutab tänapäeval otseselt ka minu kaasmaalasi .
Ei ole kahtlust , et tegemist on ühe salakavalama ja ohtlikuma nähtusega tsivilisatsiooni ajaloos ning et me ei tohi sellele argpükslikule ja ebamoraalsele kurjusele alistuda , vaid peame selle vastu võitlema .
Sellegipoolest ei või terrorismivastane võitlus muutuda kõikehõlmavaks loitsuks .
Kõikidele terrorismi veristele tagajärgedele vaatamata ei tohi igapäevast usaldamatust ja hirmu julgeoleku pärast seada vabadusest kõrgemale .
Seetõttu ei ole ma nõus komisjoni ettepanekuga , mille kohaselt käsitataks terrorirünnaku toimepanemisele õhutamist kuriteona .
Selle ettepaneku eesmärk on karistada suuliste ja kirjalike väljaütlemiste eest ning see ohustab seega selgelt sõnavabadust ja põhilisi inimõigusi .
Mulle kui demokraatlikule poliitikule ei ole see vastuvõetav .
<sp>
( PT ) Härra juhataja , komisjoni asepresident , daamid ja härrad , ma alustan proua Roure ' i raportist , mida ma taas kord toetan sellepärast , et sellega püütakse saavutada poliitiline kokkulepe ettepanekuks , mis puudutab raamotsust isikuandmete kaitse kohta kolmanda samba raames , kusjuures see andmekaitse ei tohiks põhineda kõige väiksemal ühisnimetajal ehk andmekaitse minimaalsel tasemel , millel on tõsiseid puudusi .
Ma tahaksin korrata oma seisukohta , mille olen siin juba varemgi mitmel korral välja öelnud : meil on hädavajalik võtta kiiresti vastu õigusakt , mis tagab andmekaitse kolmanda samba raames ja kindlustab isikuandmete kaitse sellisel tasemel , mis on vähemalt võrdväärne esimese samba raames direktiiviga 95 / 46 / EÜ ette nähtud tasemega .
Mulle meeldisid väga asepresident Barrot ' avaldused .
Ta mõistab Euroopa Parlamendi tõstatatud küsimusi ; ent kahetsusväärselt on nõukogu esindaja tühi tool elav näide poliitilisest kurtusest , mis on iseloomustanud kõiki eesistujariike .
Ma ei ole nõukogu vastuse suhtes põrmugi optimistlik .
Proua Lefrançois ' raporti kohta : 2002. aastal võtsime vastu raamotsuse , milles ühtlustasime mõiste " terrorism ” määratluse ja kohaldatavad karistused .
Mitmed eelkõnelejad on juba viidanud Internetile , uutele infotehnoloogilistele lahendustele ja nendega kaasnevatele võimalustele ning sellele , kuidas kurjategijad võivad võrku ära kasutada .
Nagu juba öeldud , on ligikaudu 5000 terroristlikku propagandat levitavat veebisaiti , mida kasutatakse radikaalsete vaadete kujundamiseks ja värbamiseks ning mis toimivad terroristlikke vahendeid ja meetodeid jagavate infoallikatena .
Seetõttu peame 2002. aasta direktiivi muutma , et luua sedalaadi küberterrorismiga võitlemiseks vajalikud mehhanismid .
Ma toetan proua Lefrançois ' ettepanekuid , milles arvestatakse ühtaegu selle võitluse pakilisust ning vältimatut vajadust tagada sõna- ja ühinemisvabadus .
Lõpetuseks , härra juhataja , on väga tähtis , et liikmesriigid ratifitseeriksid Euroopa Nõukogu 2005. aasta konventsiooni terrorismi tõkestamise kohta ; nii tagatakse kummagi õigusakti paralleelne rakendamine ning põhjalikum ja kõikehõlmavam õiguslik regulatsioon .
<chp>
<sp>
kirjalikult . - Enne Dohas novembri lõpul toimuvat arengu rahastamise konverentsi tuleb välja töötada Euroopa ühtne seisukoht selle suhtes , kuidas arenguabi tõhusalt , läbipaistvalt ja paindlikult rahastada .
Thijs Bermani raport aitab mingil määral seda eesmärki saavutada .
Olen nõus , et arengumaade suurema esindatuse tagamiseks Rahvusvahelises Valuutafondis ja Maailmapangas on vaja reformi .
Samuti nõustun muidugi raportööri üleskutsega julgustada liikmesriike koostama aegsasti ajakava , et saavutada 2015. aastaks eesmärgiks seatud tase ehk 0,7 % Euroopa kogurahvatulust , mida kasutataks arenguabina .
Seepärast hääletasin ma selle raporti poolt .
<sp>
kirjalikult . - ( NL ) Euroopa Parlamendis esindatud Vabaduse ja Demokraatia Rahvapartei ( VVD ) liikmed hääletasid Bermani raporti poolt , muu hulgas seetõttu , et see sisaldab kasulikke märkusi Euroopa Investeerimispanga võimaliku rolli kohta arengumaades .
Sellegipoolest distantseerivad VVD liikmed end raportis märgitud 0,7 % arengukoostöö eesmärgist .
Arengukoostöös loeb pigem kvaliteet kui kvantiteet .
<sp>
kirjalikult . - Rahutus maailma finantsturgudel on seadnud liikmesriigid tõsise surve alla .
Näiteks Eesti valitsus on kuude viisi vaeva näinud 2009. aastaks tasakaalustatud eelarve koostamisega .
Ehkki ma toetasin Thijs Bermani raportit , kahtlen tõsiselt , kas järgmisel paaril aastal suudetakse ametliku arenguabi tasemega seotud eesmärk saavutada .
Kuna Euroopa Liit ei saa arenguabiga seoses rakendada mingeid sunnimeetmeid , oleks naiivne loota , et liikmesriigid suurendavad oluliselt oma panust , olles ise rahaliselt ebakindlas olukorras .
<sp>
Euroopa siseturg on Euroopa integreerimise protsessi üks tähtsamaid saavutusi .
Ainult hästi toimiv siseturg suudab tagada ettevõtluse jaoks vajaliku konkurentsikeskkonna ja aidata kaasa Euroopa majanduse arengule .
Siseturu tulemustabel on vahend , mis võimaldab jälgida siseturgu käsitlevate direktiivide kehtestamisel , nõuetekohasel ülevõtmisel ja kohaldamisel tehtavaid edusamme .
Siseturu tulemustabelis sisalduvate andmete analüüs annab erakordselt huvitavat teavet töö kohta , mida liikmesriigid Euroopa Liidu õigusaktide kehtestamisel teevad .
See on tüüpiline poliitiline vahend , kuid seda ei tohiks võtta kergelt ; see peaks toimima vahendina , mis julgustab vastutavaid isikuid õigusakte kiiremini ja korrektsemalt üle võtma .
See kehtib eriti uute liikmesriikide kohta , kus ei suudeta õigusaktide ülevõtmisel tihtipeale täita riigipeade või valitsusjuhtide määratud eesmärki .
Lisaks tuleks siseturu tulemustabelit sagedamini kasutada aruteludeks siseturu seisundi üle .
Seetõttu on vaja välja töötada tulemustabeli kättesaadavam vorm , mida võiksid kasutada ka kodanikud , kes on huvitatud siseturuga seotud küsimustest .
Raportöör juhtis tähelepanu asjaolule , et mõned direktiivid , näiteks teenuste direktiiv , on siseturu tulemuslikuks toimimiseks teistest olulisemad .
Ma nõustun raportööriga selles küsimuses ja arvan seetõttu , et komisjon peaks võtma arvesse näitajaid , mis kajastavad paremini direktiivide vahetut tähtsust ettevõtjate ja kodanike jaoks .
<sp>
kirjalikult . - ( RO ) Hääletades täna siseturu tulemustabelit käsitleva raporti poolt , väljendan ma toetust siseturudirektiivide õigeaegsele jõustamisele ja nõuetekohasele ülevõtmisele liikmesriikide õigusesse , sest need direktiivid on eelduseks siseturu tulemuslikule toimimisele ning Euroopa Liidu konkurentsivõime ja sotsiaalse ja majandusliku ühtekuuluvuse edendamisele .
Kaks tulemustabelit - siseturu tulemustabel ja tarbijaturu tulemustabel - aitavad siseturu parendamisele ühiselt kaasa , see aga on tarbijatele kasulik .
Tulemustabel peaks soodustama õigusaktide õigeaegset ja nõuetekohast ülevõtmist , ent samas peaks sellest saama ka vahend , mis aitab poliitikakujundajatel välja selgitada takistused ja valdkonnad , kus vajatakse uusi algatusi .
Ma loodan , et tänase hääletuse tulemus viib SOLVITi võrgustiku tugevdamiseni ja et liikmesriigid edendavad selle võrgustiku teenuseid tarbijate hüvanguks .
Samuti peavad liikmesriigid tagama piisavalt töötajaid SOLVITi keskustes , et vähendada kaebuste uurimiseks kuluvat aega ja lahendada kaebusi kiiremini .
<chp>
<sp>
kirjalikult . - ( FR ) Euroopa soovib kaitsta end merel õnnetusjuhtumite eest ja oma meresid ja ookeane reostamise eest .
See on tervitatav nähe .
Hiljutised kohutavad näited laevade Prestige ja Erika hukkumisest meenutavad meile kohustust olla tähelepanelikud ja jälgida laeva turvalisust , kuid ka meie vastutust keskkonnakatastroofi korral .
Lisaks tuleks lisada direktiivi ettepanekule erialus õnnetusjärgseks juurdluseks .
Esmakordselt oldi nõus , et tuleks rajada juurdlusasutus , mis kohustub otsustama täiesti iseseisvalt ja erapooletult , kas algatada uurimist või mitte selleks , et selgitada välja õnnetusjuhtumi põhjused ja asjaolud .
Kavatsused on head , lootkem , et neid ei heideta kaalul olevate suurte finantshuvide tõttu kõrvale .
<sp>
kirjalikult . - ( FR ) Hääletasin selle Belgia kolleegi hr Sterckxi loodud raporti poolt , mis käsitleb mereliikluse reguleerimist .
Alates 1999. aastal toimunud Erika laevahukust ja 2002. aastal toimunud Prestige ' i laevahukust oleme oodanud asjata Euroopa poolseid lahendusi , mis tagaks selle , et selliseid katastroofe enam kunagi ei juhtuks .
Ohud pole kaugeltki mitte kahanenud vaid kasvavad iga päevaga : mereliiklus peaks järgmise 30 aasta jooksul kolmekordistuma .
Hoolimata sellest murettegevast ennustusest on enamikel liikmesriikidel kiire komisjoni esitatud ja Euroopa Sotsialistide Partei toetatud põhimeetmete " põhja laskmisega ” .
Üks tähelepanuväärne märkamatult kadumine on kindlustuspoliisi kadumine finantsgarantiide kaudu , mis muudab merekatastroofide ohvritele kompensatsiooni andmise lihtsamaks .
Selle raporti vastu võtmine tähendab künismile ja liikmesriikide vastutustundetusele vastu astumist .
Parlament võib tunda uhkust oma ühtsuse üle , sest oma tänase hääletuse kaudu näitab see oma piiramatut pühendumust turvalisematele ja vähem reostatud Euroopa vetele .
<sp>
kirjalikult . - Üheskoos oma Iirimaa EPP-ED kolleegidega hoidusime Kohlíčeki raporti muudatusettepanekute raporti kohta hääletamast .
Me toimisime selliselt seoses murega , mis seondub juurdluste tehniliseks ja kriminaalseks jagamise mõjuga ja seoses probleemidega , mis sellest tulenevalt Iirimaa seadusandluses esile kerkivad .
Me toetame selle üldist impulssi ja kõiki tänasel täiskogu istungil vastu võetud merendusalaseid raporteid .
<sp>
kirjalikult . - Šotimaa esindajana tunnistan meretranspordi tähtsust ja arvan , et sel sektoril on tulevikus tohutu arengupotentsiaal .
On oluline , et võetaks kasutusele vastavad meetmed , mis maksimeeriks turvalisust merel ja hoiaks ära õnnetusjuhtumeid , sellest tulenevalt on selle paketi ülesanne - mida pean tervitatavaks - hoida ära korduvate õnnetusjuhtumite toimumist .
<sp>
kirjalikult . - Costa raport käsitleb kõikide merepiirkondade jaoks olulisi teemasid .
On oluline , et ELil oleks tõsi taga mere turvalisusstandardi tõstmisega , samas meritsi vedajate õlule ebarealistlikku koormat panemata .
Toetan täielikult arvamust , et riigivõimud ja sadamavõimud etendavad antud piirkonnas kaasnevate ohtude kindlaks tegemisel olulist rolli ning on üldiselt rahul täna täiskogul vastu võetud meetmetega .
<chp>
<sp>
kirjalikult . - Mul on hea meel , et täna pooldati energiapuuduse tunnistamist ja energiasäästlike kaupade käibemaksu vähendamist .
<sp>
kirjalikult . - ( SV ) Euroopa Liit saab rasvumise probleemi vähendamiseks palju ära teha ja sellele peaksime oma tähelepanu Euroopa Parlamendis ka pöörama .
Seetõttu on hea , et parlament hääletas täna toitumist , ülekaalulisust ja rasvumist käsitleva raporti poolt .
Selle otsuse ühe tagajärjena nõuab parlament nüüd trans-rasvade keelustamist .
Samal ajal oleme siiski seisukohal , et raport oleks võinud palju vähem rääkida sellest , mida koolid peaksid tegema ja millist toitu pakkuma .
Meie arvates on seda kõige õigem otsustada riiklikul või kohalikul tasandil .
<sp>
kirjalikult . - ( PT ) Võitlus tõsise rahvatervise probleemiga - ülekaalulisusest ja rasvumisest tingitud haigustega - peab olema esikohal varasest elueast peale .
Kõnealuses raportis palutakse liikmesriikidel , kohalikel üksustel ja kooliasutustel kontrollida ja parandada koolitoidu kvaliteeti ja toiteainesisalduse norme .
Tähtis on toiduainele paigutatud toitumisalane teave ; eriti erinevus lihas ja piimatoodetes sisalduvate looduslike trans-rasvhapete ning tööstustootmisel saadavate ( kunstlike ) trans-rasvhapete vahel .
Trans-rasvade diferentsimata märgistamine ajab tarbijad vaid segadusse , loob tervislikest piimatoodetest negatiivse kuvandi ja põhjustab soovimatud mõjud tarbimisele , kahjustades rahvatervist ( selliseid olulisi toitaineid nagu kaltsium ja valgud tarbitakse vähem ) .
Euroopas levinud vööümbermõõdu näitajat saab kasutada selleks , et kontrollida riskitegureid , millega inimesed puutuvad kokku rasvumisega seotud haiguste puhul .
Abdominaalse rasvumise leviku mõistmine hõlbustab tõhusamate meetmete kavandamist selliste probleemide vähendamiseks .
Ma pooldan toiduainete märgistamisel värvikoodide kasutamist , sest eurooplased vajavad selgete ja lihtsaltmõistetavate etikettide asemel pigem selliseid , mis aitavad neil teha tervislikke valikuid .
<sp>
kirjalikult . - ( PT ) Ülekaalulisuse ja toitumisega seotud haigused kujutavad endast tõsist rahvatervise probleemi ; see tähendab , et võitlus rasvumise vastu peab olema esikohal varasest elueast peale .
Foglietta raport on väga asjakohane tänu sellele , et selles palutakse liikmesriikidel , kohalikel üksustel ja kooliasutustel kontrollida ja parandada koolitoidu kvaliteeti ja toiteainesisalduse norme .
Arvan , et toiduainetele tuleb alati märkida toitumisalane teave , eelkõige kunstlike trans-rasvade sisaldus , sest need avaldavad rohkem tervistkahjustavat mõju .
Suutmatus eristada kunstlikke trans-rasvu looduslikest rasvadest ajaks tarbijad eksitusse ja looks negatiivse kuvandi mõnedele looduslikke trans-rasvu sisaldavatele loomsetele toiduainetele , näiteks lihale ja piimatoodetele .
Samuti hääletasin ma selle poolt , et arendataks edasi selliseid Euroopa näitajaid nagu vööümbermõõt ja muud rasvumisega seotud riskitegurid , sest minu arvates võib nendest olla tulevikus abi nii rahvastikuga seotud riskide hindamisel kui ka rakendatud meetmete vallas edu saavutamisel .
<sp>
kirjalikult . - Ma ei saa raportit ega muudatusettepanekut 6 toetada , sest olen seisukohal , et sellisesse terviseteemalisse raportisse ei ole sobiv lisada maksu- või käibemaksuküsimusi .
<chp>
<sp>
fraktsiooni IND / DEM nimel . - Proua juhataja , seda direktiivi on komisjoni ja nõukogu vahel edasi ja tagasi pillutud alates 2002. aastast - kuus aastat .
Kuni käesoleva aasta juunini puudus ühine seisukoht , kuid nüüd annavad nad selle parlamendile edasi kui kuuma kartuli .
Huvitav , kas see ootamatu meelemuutus on tingitud praegusest majanduslangusest ?
Olenemata sellest , kas see on nii või mitte , ei ole sellest kasvava tööpuuduse ajal abi , sest raportis öeldakse , et renditöötajatele tuleb maksta samamoodi kui täistööajaga alalistele töötajatele .
Vale !
Ühest küljest kasutavad rendiagentuurid nimetatud töövõimalust selleks , et aidata noortel oma elu alustada või et neile uut võimalust pakkuda .
Teisest küljest makstakse kogenematutele töötajatele sama palju kui kogenutele , kaua aega töötanutele , ja see on vastuolus juurdunud tavadega .
See pärsib töötajate lojaalsust , mida vajab iga ettevõte .
Suuremad kogemused võrduvad suuremate oskustega , mis omakorda võrduvad suurema töötasuga .
Tegemist on halva ettepanekuga .
Lükake see tagasi .
<sp>
Proua juhataja , see on halb õigusakt - mitte küll nii halb , kui oleks võinud olla , kuid sellegipoolest halb .
Nagu nii paljud teised tööhõivealased õigusaktid siin Euroopa Parlamendis , on seegi kehtestatud töötajate õiguste nimel ja samas on selle peamine mõju niisugune , et tuhanded inimesed jäävad üleüldse töö tegemise õigusest ilma .
See muudab meie tööturud vähem konkurentsivõimeliseks ja vähem paindlikuks .
See kahjustab meie majandust ajal , mil me saame selle kahjustamist endale kõige vähem lubada .
Renditööd peetakse laialdaselt ja väga õigesti hüppelauaks tagasi alalise töökoha juurde nende töötajate puhul , kes on tööturult mingil põhjusel ajutiselt eemal olnud .
Meie siin Euroopa Parlamendis võtame täna ära selle hüppelaua , mis on aidanud inimestel tööturule tagasi tulla .
Ühendkuningriigi valitsus oli kaua selle meetme vastu , kuid pidi lõpuks alla vanduma .
Selgemat näidet sellest , kuidas Euroopa Liit liikmesriikides demokraatiat õõnestab , ei saaks tahtagi .
<sp>
( PT ) Proua juhataja , härra minister , härra volinik , daamid ja härrad , mul on väga hea meel selle raporti üle , mis viib 2002. aastast alates pooleli olnud teema lahenduseni .
Minu arvates on saavutatud tasakaalustatud tulemus , millega kaitstakse renditöötajaid , suurendatakse tööturu paindlikkust ja austatakse lähimuse põhimõtet .
Selle ettepanekuga tagatakse üldiselt töötajatele , kelle teenuseid pakutakse rendiagentuuride kaudu , võrdne kohtlemine esimesest tööpäevast peale .
Kuid see pakub tööturu osapooltele võimalust leppida soovi korral kokku ka muus .
Pidades silmas liikmesriikide erinevaid tavasid ja selle valdkonna õigusakte , on julgustav , et Euroopa Parlament , nõukogu ja komisjon on kokkuleppele jõudnud .
See kokkulepe tagab stabiilse raamistiku rendiagentuuridele , mille osatähtsus Euroopa tööjõuturul on vaieldamatu .
Suurem regulatiivne läbipaistvus võib aidata luua töökohti ning pakkuda uusi ja paindlikumaid töövorme .
Ma tean , et majandusarengu jaoks on vaja paindlikumat tööturgu , kuid see paindlikkus on kõigi jaoks kasulik üksnes siis , kui selle saavutamisel tagatakse igati töötajate õiguste austamine , eelkõige seoses töötervishoiu ja tööohutusega .
Minu arvates on kõnealuse direktiivi lõplik tekst selle tasakaalu hea näide .
Härra Bertrand , ma loodan , et saan järgmisel kuul tööaja direktiivi kohta sama öelda .
Ma pean tänama härra Désiri tema töö eest ja samuti variraportöör Morin-Chartieri , kes kuulub minuga samasse fraktsiooni .
Ma tunnustan teda selle eest , et ta andis lõpptulemuse heaks nii märkimisväärse panuse .
<sp>
( CS ) Ma sooviksin alustuseks öelda , et hääletan ettepaneku poolt , sest praegune versioon kujutab endast ilmselgelt parimat võimalikku tulemust .
Ma usun , et järgmine samm on hoolikalt jälgida , kuidas liikmesriigid seda ellu viivad .
Osas liikmesriikides on renditöötajate olukorra reguleerimiseks sisse seatud sobiv õiguskord , kuid vastloodud agentuuride heakskiitmise süsteem on armetult küündimatu .
Teisisõnu võib igaüks inimesi tööle võtta ja mõningate kahtlaste rendiagentuuride tegevuse üle puudub peaaegu igasugune kontroll .
Ma viitan loomulikult olukorrale Tšehhis .
Et oma sissetulekut suurendada , ei võta agentuurid sageli inimesi tööle mitte töölepingu alusel , vaid töötulemuse kohta sõlmitavate kokkulepete alusel , et saaks vältida sotsiaal- ja ravikindlustusmaksu tasumist töötajate eest .
Selle tulemusel saab töötasuks määrata miinimumpalga , kuid töötajatel on ilmselgelt pärast oma maksete tasumist taskud tühjemad .
Üldiselt on kahtlane , et renditöötajate arv kasvab täistööajaga alaliste töölepingutega töötajate arvelt pidevalt .
Seetõttu on tööinspektsioonide ja ametiühingute ülesanne juhtida tähelepanu mõningates riikides toime pandavale ebaseaduslikule tegevusele ja mitte lubada piirata renditöötajate õigust ametiühingutega liituda .
Hoolimata direktiivi eelnõu praeguse versiooni ilmsetest headest kavatsustest on selle jõustamiseks vaja veel palju ära teha .
Vastuseks sellele , mida mõned Euroopa Parlamendi liikmed on siin rääkinud , lubage öelda , et mul oleks ülimalt hea meel võtta nad renditöötajatena tööle - siis nad näeksid ise , kui tore see on .
<sp>
( ET ) Lugupeetud president , head kolleegid .
Eestis öeldakse : " Parem hilja kui mitte kunagi ” ja on positiivne , et lõpuks oleme renditöö direktiivi vastu võtmas .
Renditöö on töö , mis võtab üha suuremaid mastaape , seetõttu on väga oluline seda reguleerida .
Teisalt on oluline direktiiv ka nendele riikidele , kellel ei ole täna veel kõigi Euroopa Liidu riikide tööturule pääsu ja nende töötajaid kasutatakse ennekõike ära ebaõigetel eesmärkidel , rikkudes nende võrdseid õigusi .
Täna teame , et renditöötajate kaitse on tagatud liikmesriigiti väga erinevalt .
On liikmesriike , kus see puudub üldse .
Sellest tulenevalt arvan , et tänases sõnastuses olev direktiivi eelnõu aitab tulevikus Euroopa-üleselt tagada renditöötajatele vähemalt miinimumtasemel põhikaitse , mis välistab sellist töövormi kasutavate töötajate diskrimineerimise , võrreldes teiste töövormidega .
Loodan , et me võtame direktiivi vastu , ja tahaks loota , et me ei anna talle väga pikka rakendumise tähtaega .
<chp>
<sp>
( FR ) Proua juhataja , tööhõive- ja sotsiaalkomisjon püüab meeleheitlikult vaidlustada naiste õiguste ja soolise võrdõiguslikkuse komisjoni pädevust meeste ja naiste tööalase võrdõiguslikkuse küsimuses .
See komisjon haaras kinni meie algatusest koostada raport palgaerinevuste ja muude ebavõrdsuste diskrimineerivast mõjust naiste pensionile ning suundumusest sotsiaalkindlustusõiguste individualiseerumise poole .
Tulemuseks on segapudrutaoline raport , milles on kokku seotud kõigile teada üldreeglid .
Me oleme juba ammu suutnud ületada naiste ebavõrdse kohtlemise pensionide ja hüvituste osas , millele naiste õiguste ja soolise võrdõiguslikkuse komisjon soovis oma raporti rajada .
Naiste õiguste komisjoni arvamuse raportöörina vastavalt kodukorra artiklile 47 andsin naiste õiguste komisjoni ühehäälse toetusega endast parima , et pakkuda välja konkreetseid parandusi pensionisüsteemi reformide raamistikus .
On kuus väga täpset parandust , mis on mõeldud näiteks emadusest ja perekohustustest tingitud aukude täitmiseks naiste kindlustuses .
Kas te suudate uskuda , et tööhõivekomisjon lükkas need selgesõnaliselt tagasi , minnes seeläbi karjuvasse vastuollu oma kohustustega vastavalt artiklile 47 ?
Mul on kahju , et me kaotasime selle lahingu , kuid sõda jätkub ja me võitleme edasi .
<sp>
( NL ) Proua juhataja , ma hääletasin Klamti raporti vastu sellel lihtsal põhjusel , et majandusliku sisserände mõiste kui selline ning nõndanimetatud sinine kaart annavad tunnistust lühinägelikust mõtlemisest .
Selle asemel peaksime võtma vastu strateegia umbes 20 miljoni praegu Euroopa Liidus viibiva töötu välja- ja ümberõppeks ning neile töökohtade leidmiseks .
Selle asemel peaksime õppima oma varasematest vigadest .
Hea näide on võõrtööliste ja nende perekondade sissetoomine 70. ja 80. aastatel , mis kujunes suureks ühiskondlikuks probleemiks .
Praegu üritatakse üldsust vaigistada lubadustega , et see puudutab ainult kõrgelt kvalifitseeritud ja ajutisi sisserändajaid , kuid kes olen mina , et kahelda Louis Micheli sõnades , kelle väitel peaksid ka ülejäänud sisserändajad endiselt olema teretulnud .
Teisisõnu , tulvaväravad jäävad avatuks .
Ainus , mille nad saavutavad , on uue värava loomine .
Küsimus on koalitsiooni tahtes rahva tahte vastu .
Suurettevõtjad tahavad odavat tööjõudu ning ühendavad jõud multikultuursete vasakpoolsetega , ühiskonnal ei jää aga muud üle kui arve omast taskust kinni maksta .
<sp>
( FR ) Proua juhataja , ma hääletasin Parishi raporti poolt veinituru ühise korralduse integratsiooni , ühise turukorralduse ühtse määruse kohta raske südamega , kuna mulle tundub , et see ühise turukorralduse ühtne määrus ei lihtsusta olukorda ega suurenda läbipaistvust .
See muudab elu viinapuude kasvatajate ja kogu veinitööstuse jaoks ainult raskemaks .
Volinik püüdis eile õhtul meie kartusi hajutada .
Ma loodan , et komisjon peab oma sõna ning mis kõige tähtsam , et see elukutse jääb nõuandekomitees piisavalt esindatuks , nagu see olnud alates veinituru esimesest ühisest korraldusest .
<sp>
( DE ) Proua juhataja , täna hommikul andsin mõningaste kõhklustega oma poolthääle Neil Parishi raportile mitmesuguste põllumajandustoodete ühtse turukorralduse loomise kohta .
Ma tervitan komisjoni tahet Euroopa põllumajanduspoliitikat lihtsustada .
See tähendab , et tulevikus on ainult üks turukorraldus praeguse 21 asemel , näiteks puuvilja , köögivilja , piima ja veini jaoks .
Samal ajal tuleb selle ülikompleksse dokumendi rakendamine muuta võimalikult lihtsaks .
Seetõttu on mul väga hea meel , et komisjon kinnitas eilses arutelus , et haarab kinni minu mõttest ning lisab EUR-Lexi Euroopa otsingumootorile funktsiooni , mis võimaldab kasutajatel pääseda ligi üksnes nendele artiklitele , mis on seotud nende konkreetse põllumajandustootega .
Komisjon on kinnitanud ka seda , et veinituru korraldus , mille osas peeti võrdlemisi raskeid läbirääkimisi ja millesse on kaasatud mitmed parlamendi nõuded , jääb seniseks .
See on ainus põhjus , miks ma pidasin võimalikuks hääletada raporti poolt .
<sp>
- ( SK ) Mul on väga hea meel , et mõned päevad enne 1. detsembrit , ülemaailmset AIDSi vastu võitlemise päeva , käsitleme seda globaalset probleemi .
HIV-viirusega nakatunud inimeste arv suureneb pidevalt .
Iga päev nakatub umbes 14 000 inimest , kusjuures 2000 neist on alla 15-aastased lapsed .
Lisaks tavapärastele tulipunktidele , nagu Aafrika ja Kaug-Ida , on nakatunud inimeste arv suurenenud Ida-Euroopas ja Kesk-Aasias .
2006. aastal ületas nakatunute arv nendes piirkondades 1,7 miljoni künnise .
Kõige suurem oli kasv Venemaal ja Ukrainas , kus HIV-viirusega nakatus umbes 270 000 inimest .
Peamiselt põhjustab HIVi levikut nendes piirkondades uimastite kuritarvitamine ja süstalde korduvkasutamine .
Iseäranis murettekitav on Ukraina statistika , kuna tegemist on Euroopa Liidu otsese naabriga .
Tõsiasi , et me ei ole ülemaailmsetest ennetusprogrammidest hoolimata suutnud HIVi probleemi kontrolli alla saada , peaks meid sundima neid programme ümber hindama ning tõhustama ennetamisele ja toimivate ravimite valmistamisele suunatud jõupingutusi .
<chp>
<sp>
( DE ) Härra juhataja , soovin tänada nõukogu eesistujat Jean-Louis Borlood .
Saabuvatel kuudel ja aastatel seisab teil ees raske võitlus töötuse ja vaesusega .
Seepärast vajame mõistlikku paketti .
Me ei vaja süsinikdioksiidi lekkest mõjutatud tööstuses vaba ümberpaigutust kuni 100 % -ni , vajame 100 % ümberpaigutust ning ex ante sihttasemeid .
Nendele ettevõtetele , millel ei ole süsinikdioksiidi lekke ohtu , on minu arvates parim 20 / 20 lahendus , et saaksime alustada 20 % suurendusega ning saavutada ka eesmärgi 20 % suurendusega .
Soovime siin ka erandit väikese ja keskmise suurusega ettevõtetele , see tähendab just ettevõtetele 25 000 tonniga , mida tõstetakse 50 000 tonnile .
Siis oleks meil väljaspool ikka 80 % väikese ja keskmise suurusega ettevõtteid , mis toodavad vaid 27 % süsinikdioksiidist .
Peame ka tagama selle , et raha jääb ettevõtetele , selle asemel , et neid maksustame ja raha liidust välja saadame .
Vajame seda raha tingimata ettevõtetele , et edendada innovatsiooni ja teadusuuringuid .
Palun tagage ka , et oleks võimalik kasutada vähenevat kulumit , et ettevõtted saaksid investeerida neisse valdkondadesse kiiresti ja õigeaegselt .
Vajame ka valemit rahvusvahelises kokkuleppes , milles määratletakse kuni 30 % , mitte ainult 30 % absoluutse arvuna .
Vajame selget ettekujutust sellest , mida rahvusvaheline kokkulepe sisaldama peab .
Soojuspumpade puhul palun kindlasti kaasata vastavalt ka õhk-õhk soojuspumbad , sest nii on võimalik koos päikeseenergiaga vähendada suurel hulgal süsinikdioksiidi heitkoguseid .
Palun ka , et teeme rahvusvahelised tuumaenergia ohutusstandardid Euroopa tuumaenergia tööstuse jaoks kohustuslikuks ning et määrame Euroopas ametisse sõltumatud reguleerijad , kes osalevad otsuste tegemisel teistes liikmesriikides sealse ohutuse tagamiseks .
<sp>
Härra juhataja , paljud uutest liikmesriikidest , nagu näiteks Ungari , vähendasid 1980ndate lõpus ja pärast vana tööstuse kokkuvarisemist oma kasvuhoonegaaside heitkoguseid .
Selle protsessi tagajärjel kaotas iga kuues ungarlane - umbes miljon inimest - oma töökoha .
Vähendamise aluseks käesolevas ettepanekus on 2005 , mitte 1990 , ning mõned vanematest liikmesriikidest saaksid oma heitkoguste väärtusi tagajärgedeta tõsta .
See on aga väga ebaaus uute liikmesriikide suhtes .
Pärast kaotusi oma majanduses vajame õiglast kompensatsiooni .
Kaugküte on paljudes uutes liikmesriikides peamiselt sotsiaalne küsimus .
Keskkonna- , rahvatervise- ja toiduohutuse komisjoni otsus , mis annab kaugküttele heitkogustega kauplemise süsteemis vabad saastekvoodid , on meile väga oluline ning seda saavutust tuleb säilitada ka kolmepoolsete läbirääkimiste kestel .
Arvan , et süsinikdioksiidi kogumist ja talletamist tuleb hinnata turu ja konkurentsi põhjal .
Kuna tegemist on väga uue ja kuluka tehnoloogiaga , peame olema ettevaatlikud , enne kui seda avaliku sektori rahaga toetame .
Minu viimane märkus on see , et ilma korraliku karistuste süsteemita kukub kogu pakett läbi .
Kui me ei sunni liikmesriike heitkoguste piiridest kinni pidama , on kõik meie jõupingutused olnud asjata .
Seepärast palun parlamendil nõuda , et säilitame oma saavutused , mis karistuste süsteemi puudutavad , kuna ilma selleta ei ole võimalik toimivat süsteemi luua .
<sp>
Daamid ja härrad , palun teie tähelepanu .
Kuigi oleme jõudmas arutelu lõppu , pean selle täiesti mõistetavatel põhjustel katkestama .
Järgmiseks päevakorrapunktiks on pidulik istung dalai-laama sõnavõtu puhul kell 11.30 ; käesolev arutelu jätkub pärast pidulikku istungit .
Minu nimekirjas on veel vaid kaks sõnavõtjat ja lisaks kõik need , kes soovivad võtta sõna eelneva registreerimiseta ning nõukogu ja komisjoni esindajad .
Pärast arutelu lõppu kliimamuutuse ja energia paketi seisu üle jätkame hääletusega nagu tavaliselt .
( Arutelu katkestati kell 11.30 piduliku istungi tõttu )
<chp>
<sp>
( PL ) Mis majandusse puutub , siis olid peamised Euroopa Liidu väljakutsed Prantsusmaa eesistumise ajal seotud kliima ja energia paketi ning finantskriisiga .
Pärast olulist suurenemist on Euroopa muutnud mitmekesisemaks , hõlmates mitmeid erinevaid alasid koos nende iseloomulike eripäradega .
Erinevused seisnevad palju enamas kui lihtsalt liikmesriikide eri majandusarengu tasemetes .
Seepärast on nii raske leida üksikuid vahendeid , et lahendada erinevaid probleeme , millega liikmesriikide individuaalsed majandused silmitsi seisavad .
Tegevused kriisiga võitlemiseks peavad seepärast hõlmama paketti , mis koosneb erinevatest vahenditest kriisi lahendamiseks .
Juhin tähelepanu näiteks käibemaksumäära vähendamisele või mõnede stabiilsuse ja kasvu pakti tingimuste tühistamisele .
Kliima ja energia paketti tuleks kohandada üksikute majanduste ja nende sektorite seisundile ja spetsiifilistele omadustele .
Ma ei arva , et kõik tegevused paketi raames on praeguse olukorra jaoks sobivad .
Riikide individuaalselt kokku lepitud järeleandmised ja soodustused ei võrdsusta muutusi nende arengus , sest lähtekohad on niivõrd erinevad .
Seepärast pooldan paketi süstemaatilist ülevaatamist ning selle oleku ja edenemise analüüsimist .
Need tuleb võtta aluseks oluliste muudatuste sisseviimisel .
<sp>
kirjalikult . - ( RO ) Õnnitlen Prantsusmaa eesistumist tehtud töö eest , mis andis meile võimaluse saavutada vastuvõetav kompromiss seoses kliimamuutuste ja energia paketiga !
Selle paketi kasutuselevõtmisega sai Euroopa Liit võitluses kliimamuutuste vastu oma eeskujuga ja sellekohaste lubadustega maailmas juhirolli .
Kopenhaagenis on Euroopa Liidul nüüd argumente , mida saab kasutada läbirääkimistes teiste maailmariikidega , et anda meie ühiste jõupingutustega panus üleilmsel tasandil kasvuhoonegaaside heitkoguste vähendamiseks .
Õnnitlen ka Prantsusmaa eesistumist lepitavate panuste eest kolmanda mereohutuse paketi ( tuntud ka kui Erika III pakett ) vastuvõtmisel !
Tuginedes viimastel aastatel saadud õppetundidele mereohutuse alal , tihendas Euroopa Liit meretranspordi ohutuse õigusnorme ning esitas spetsiifilisi meetmeid ja selgeid lahendusi mereõnnetustega tegelemiseks .
On saavutatud mõningane , kuid siiski ebapiisav edu jätkusuutliku transpordi , ühtse Ühtse Euroopa Taeva ( SES ) ja liiklusohutuse alal .
Oleks olnud hea , kui Prantsusmaa eesistumise ajal oleksime teinud edusamme ka seoses maanteetranspordi paketi , energiapaketi ja telekommunikatsiooni paketiga .
Lisaks näitas põhjalik arutelu parlamendis ja nõukogus energia- ja toiduhindade tõusu teemadel Euroopa kodanikele , et sotsiaalkava on üks Euroopa Liidu peamistest prioriteetidest .
<sp>
kirjalikult . - ( PL ) Austatud juhataja , Prantsusmaa eesistumise saavutusi vaadates tuleks pöörata tähelepanu mitmele probleemile , mis avaldavad mõju nimetatud perioodi üldisele hindamisele .
On tõsi , et augustis president Sarkozy sekkumine Gruusia olukorda tõi kaasa sõjaväetegevuse seiskamise .
Kuid tegelikult lõpetas Venemaa sõjaväetegevuse oma enda majanduslike huvide ning suhete pärast Prantsusmaaga , mitte tegelikust soovist lahendada probleeme , mis sõja põhjustasid .
Järgmine probleem , mida mainida soovin , on seotud Euroopa Liidu tulevase arengu ja juhtimisega .
Mõtlen siinkohal lähenevat Lissaboni lepingu kinnitamist .
Iirimaal kavatsetakse korraldada järjestikuseid rahvahääletusi kuni saavutatakse tulemus , mis rahuldab liidu kõige suuremate liikmesriikide huvisid .
See näitab , et Saksamaa , Prantsusmaa ja mitme teise riigi huvid alistavad üldiselt kokkulepitud põhimõtted ja demokraatliku arutelu .
Lisaks näitab tõsiasi , et iirlasi proovitakse üle osta lepingu eranditega , et Euroopa Liidus võib igat riiki erinevalt kohelda ning üle osta .
Selline otsus kinnitab , kui painduvalt koheldakse üha tihedamini ühenduse institutsioonides seadusi .
Tuletan täiskogule meelde , et just Prantsusmaa eesistumise ajal võeti vastu Euroopa Liidu otsus sulgeda teatud Poola laevatehased .
See otsus võeti vastu samal ajal , kui mujal ühenduses taasriigistatakse tööstusi ja pankasid , nagu näiteks teie enda riigis , austatud president .
Teie juhtimisel ei suutnud eesistumine jõuda ka kokkuleppele , et tõsta põllumajandustoetusi võrdsele tasemele .
Eesistumine jättis need tasemele , mis on uutele liikmesriikidele väga kahjulik .
Austatud president , te keskendusite Prantsusmaa huvidele , mitte kõikide Euroopa Liidu liikmesriikide huvidele .
( Istung katkestati kell 14.10 ja jätkus kell 15.05 . )
<chp>
<sp>
kirjalikult . - ( NL ) Eilsel arutelul mainisin , et pean praegust kompromissi austusväärseks ja et Euroopa Parlamendi Roheliste / Euroopa Vabaliidu fraktsioon kiidab selle heaks .
Soovin siiski rõhutada , et põllumajandustootjate huvirühma ja pestitsiiditööstuse omavahelise kokkuleppe saavutamiseks pidime tegema mõned mööndused .
Ükskõik kuidas asjadele ka läheneda , piirkriteeriumide poolest saavutati kehvem tulemus , kui võtta võrdluseks kõrvale Euroopa Parlamendi seisukoht esimesel lugemisel .
Selgesõnaliselt loodi erandivõimalused 12 aine jaoks .
Meil olid kahtlused ka tsooniviisilise lähenemise osas .
Nii suure pindalaga kolme vööndi idee näis meile problemaatiline , sest nende vööndite keskkonnatingimused võivad olla määratult erinevad .
Hea on aga see , et õiguslikuks aluseks on põllumajandus , siseturg ja rahvatervis , kusjuures asjakohastes põhjendustes ja artiklis 1 peetakse esmatähtsaks muret rahvatervise pärast .
Samamoodi on teretulnud täienduseks piirkriteeriumid ainete puhul , mis avaldavad lubamatut toimet mesilastele .
Samuti oli täidetud nõue asendada ohtlikud ained kiiremini ohutute alternatiividega .
Kuigi selle lõpptulemus oleks võinud olla parem , hääletasime vastuvõetava kompromissi üle .
<sp>
kirjalikult . - Mulle valmistas pettumust ühise seisukoha muutmine .
Eelistaksin sellist ühist seisukohta , mis tagaks parema tasakaalu rahvatervise ja toiduainete tootmise vahel .
<sp>
kirjalikult . - Põhjaliku mõjuhinnangu jätkuv puudumine tähendab , et EPLP ei saa toetada kompromissipaketti , mille üle nõukogu ja Euroopa Parlamendi raportöör läbirääkimisi pidasid , sest puudub selge teave toiduainete tootmisele avalduva mõju kohta .
Leiboristidest parlamendiliikmed soovivad näha paremaid ja ohutumaid pestitsiide , kuid meil on ka kohustus näidata nii tootjatele kui ka tarbijatele , milline oleks praeguste ettepanekute edaspidine mõju põllumajandustootmisele ja toiduainete hindadele .
Kuigi meil ei ole siin tegemist katastroofiga , mida on teatud kvartalites prognoositud , on asjaga kaasnev teadmatus EPLP jaoks liiga suur , et kompromissipaketti toetada .
<sp>
kirjalikult . - Me loobusime täna selle taimekaitset käsitleva õigusakti üle hääletamast .
See on väga raske hääletus .
Me osalesime pingelistes läbirääkimistes selle vastuolulise paketi üle kõikides etappides kuni praeguseni .
Selles õigusaktis on rõhk asetatud kindlalt tervisele ning keemiliste ainete ja vähi seostele .
Põllumajandustootjaid mõjutab kõige enam vahetu kokkupuude .
Kuigi see pakett näib piiravat kantserogeensete ainete kättesaadavust , võivad liikmesriigid aineid turule lubada , kui on tõsine oht taimetervisele .
Ettepaneku eesmärk on kaitsta mesilasi ja vähendada bürokraatiat ainete kasutamise lubade andmisel .
Ainete järkjärgulise kõrvaldamisega aastani 2016 sunniksime tööstust tulema välja bioloogiliselt ohutute ja tõhusate toodetega .
Me ei saa selle õigusakti poolt hääletada .
Hoolimata sellest , et korduvalt on nõutud uuemat mõjuhinnangut , ei ole komisjonilt lähemal ajal ühtegi ilmumas .
Me ei saa õigusakti teoreetiliselt luua !
Tooted keelatakse ära ohtlikkuse tõttu , kuid ei arvestata kasutamisel ja kokkupuutel põhinevat teaduslikult tõendatud riski .
Lisaks ei ole teaduslikul tasandil kokku lepitud sisesekretsioonisüsteemi kahjustava aine määratluses ja me esitasime muudatusettepanekuid , et komisjoni ekspertide arvamus selle kohta ära oodata .
<sp>
kirjalikult . - ( FR ) Selle tekstiga , mis piirab pestitsiidide tootmist ja müüki , ning sellele lisatud tekstiga , milles sätestatakse nende kasutamise raamistik , on Euroopa lõpuks saavutanud pestitsiidide etalonnormid .
Hiltrud Breyeri raport on õigel teel .
Kuigi selles lubatakse viia turule madala riskiastmega tooteid , keelatakse selles 22 ainet , mida peetakse väga kahjulikuks .
Kui me loodame , et lõpptulemus oleks ratsionaalne põllumajandus kogu maailmas , peame nende Euroopa Liidu edusammude eest kiitust avaldama .
Euroopa põllumajandust , mis kasutab rohkelt taimekaitsevahendeid , ei nõrgendata .
Ent Euroopa Liidul oleksid mürgiste pestitsiidide vastu võitlemiseks nende tekstide näol kõige rangemad õigusnormid .
<chp>
<sp>
( DE ) Härra juhataja , daamid ja härrad , aastas langeb lastega kaubitsejate ohvriks tuhandeid lapsi ja veelgi rohkem lapsi röövitakse .
Praegune uurimus näitab , et selliste kuritegude ohvriks langevad ilma saatjata alaealised .
Seetõttu on mul hea meel , et Euroopa Komisjon võtab nüüd varasema määruse muudatusettepanekutes lapsi vajalikul määral arvesse .
Kui me nõuame , et ka laste passis peaksid alates teatud vanusest olema biomeetrilised andmed , siis ei ole see tingitud massihüsteeriast , mida ma tõesti ei jaga , vaid seetõttu , et me tahame võimaldada oma lastele paremat kaitset .
Kuid sellist kaitset saab võimaldada üksnes juhul , kui igal lapsel on oma pass , kuhu on kantud tema biomeetrilised andmed ja eestkostjate nimed .
Nagu igasuguse andmete kogumise korral , on minu fraktsiooni jaoks eriti oluline see , et kõikide kodanike biomeetriliste andmete kogumisel , salvestamisel ja töötlemisel tagatakse võimalikult suur turvalisus , ning me peaksime alati saama jälgida , kes võib millistele andmetele ligi pääseda .
Seda punkti mõjutavates nõukogu määrustes ja otsustes nähakse andmete väärkasutuse vältimiseks ette väga suured kaitsemehhanismid ja kontrolliorganid .
Ma pean ütlema , et usaldan kindlalt oma riigiasutusi , erinevalt paljudest eraettevõtetest , millest mõned võivad kaitsmata andmeid skandaalsete turvaaukude kaudu kolmandatele isikutele edastada ja selle eest tasu saada .
Just seetõttu on riigiasutuste jaoks nii oluline kasutada ära oma väljakujunenud usaldusväärsust ja teha tihedat koostööd andmekaitseasutustega .
Vastupidi siin asetleidnule hõlmab see ka Euroopa Komisjoni , kes järgib oma õiguslikke kohustusi konsulteerida Euroopa andmekaitseametnikega .
( PT ) Ma sooviksin õnnitleda oma sõpra Carlos Coelhot Euroopa Parlamendi jaoks tehtud suurepärase töö puhul .
Tänan väga .
<sp>
( BG ) Tänan teid , härra juhataja , volinik , daamid ja härrad , ma tahaksin õnnitleda raportöör Coelhot tasakaalu puhul , mille ta saavutas oma raportis rahvusvaheliste reisidokumentide suurema turvalisuse tagamise ning Euroopa Liidu kodanike isikuandmete ja inimväärikuse kaitsmise vahel .
Mitmete tehniliste nõuete täiustamise ettepanekud toetavad piiriülese kuritegevuse , ebaseadusliku sisserände ja inimkaubanduse vastast võitlust .
Selliste piiririikide nagu Bulgaaria puhul , kellele avaldavad tugevat survet rändevood ja rahvusvaheline organiseeritud kuritegevus , on äärmiselt vajalik võtta kiiresti ja edukalt kasutusele uued standardid , et kaitsta Euroopa Liidu välispiire .
Kahjuks on minu riigis aset leidnud mõned tõsised juhtumid seoses kadunud lastega , kelle kohta puudub siiani teave .
Seetõttu näib mulle , et see raport annab Euroopa noorimate kodanike passide turvaelementide ja biomeetria standardite edasiarendamiseks kindlad suunised .
Põhimõtte " igale inimesele oma pass ” kasutuselevõtmine tagab neile Euroopa Liidust välja reisimisel isegi veel suurema turvalisuse .
Ettepanek kanda alla 18-aastaste passidesse lisateave piirab ebaseadusliku tegevuse - lastega kauplemise - võimalusi .
Mis puutub määruse kohaldamisse oma riigi õigusaktides , peavad liikmesriigid selgelt arvestama võimalikke rahalisi tagajärgi suurtele peredele .
Seda mainisid ka mõned kolleegid , kes varem sõna võtsid .
Nende perede liikumisvabadust ei tohi piirata sellega , et nad peavad oma laste passide eest suuri summasid maksma .
Lõpetuseks arvan seoses isikute vaba liikumisega Euroopa Liidus seda , et isikutunnistuse saamise vanusepiirangud võiks kaotada , sest see soodustaks ka ELi noorimate kodanike liikumisvabadust ja tagaks selle .
<sp>
( PL ) Härra juhataja , alustuseks sooviksin õnnitleda raportööri ja öelda , et ma kiidan tema raporti heaks .
Minu arvates ei ole see raport mitte üksnes oluline , vaid ka suurepärane .
Ma alustaksin sõnavõttu siin juba kõlanud seisukohaga , et pass on liikmesriigi õigusaktide alusel väljastatav dokument .
On tõsi , et meil on erinevad passid , peale selle , et neil on erinevad kaaned , kuid tuleb leida tasakaal kõnealuste passide turvameetmete vahel , et tuvastada nende abil Euroopa Liidu kodaniku või muu Euroopa Liidu territooriumile siseneva inimese isikusamasus , ning ühtlasi hoida ära kuriteod , millest suurem osa on seotud passidega , näiteks ebaseaduslik sisseränne , terrorism , lastega kauplemine või dokumentide võltsimine .
Minu arvates on selles raportis see tasakaal leitud .
Puuduvad viited sellele , et raportis sisalduvad piirangud mõjutaksid või piiraksid kuidagi liikmesriike passide väljaandmisel .
Tahaksin juhtida tähelepanu ühele põhimõttele , mida ma täielikult toetan - see on põhimõte " igale inimesele oma pass ” .
Laste huvides on see hea põhimõte , kuid ma ei tahaks , et see oleks rahaline takistus lastevanematele , kes tahavad oma lastele passi , kuid kelle rahalised võimalused võivad olla piiratud .
Samuti tahan juhtida tähelepanu ühele raporti nõrgemale kohale , ehkki raportöör on sellele juba tähelepanu juhtinud ; see on asjaolu , et moodsat järeleproovimata tehnoloogiat tuleb uuesti hinnata , ning on hea , et meil on võimalik seda iga kolme aasta järel teha .
Samuti nõuan , et Euroopa andmekaitseinspektori rolli võetaks siiski arvesse .
Nimetatud ELi institutsiooni tuleb kogu menetlusse üha rohkem kaasata ja just seda ma soovin .
<sp>
Härra juhataja , ma soovin samuti härra Coelhot tänada .
See raport on väga oluline Euroopa tuleviku ja selle 500 miljoni elaniku pärast , muu hulgas nende ohutuse , turvalisuse ja terrorismivastaste meetmete pärast .
Kui tehnoloogia on olemas , nagu ütles proua Zdravkova , siis peaksime seda kasutama .
Mis puudutab lapsi , siis proua Angelilli , härra Lambrinidis ja teised ütlesid , et see võib olla näiteks oluline relv lastega kauplemise vastu võitlemiseks .
Ent oluline on tegelikult uus artikkel 3 , milles sätestatakse , et biomeetriliste andmete eesmärk ei ole kontrollida mitte ainult dokumendi ehtsust , vaid ka omaniku isikusamasust otseselt kättesaadavate võrreldavate tunnuste abil .
Praegu usaldab enamik riike peaaegu ainult fotosid ning minu arvates väga üksikud inimesed sarnanevad oma passipiltidega - ehk isegi mitte teie , härra juhataja , ega isegi härra Barroso - ja paljud meist tõesti ei tahakski seda !
Seega arvan , et kui on olemas uued isikusamasuse tuvastamise menetlused ja meetodid , siis peaksime olema valmis neid kasutama .
Mis puutub proua Gacekisse ja härra Battenisse ning nende Briti-vastastesse äkkavaldustesse - kuna neid ei viibi praegu siin , et vastuseid kuulda - julgeksin arvata , et Ühendkuningriigi süsteem ei ole tõenäoliselt parem ega halvem kui paljud teised Euroopa Liidu süsteemid .
Meil on tasakaalustatuse ja kontrolli süsteem , kuid me võiksime teha paremini .
Kui on olemas uus 21. sajandi tehnoloogia , siis peaksime olema valmis seda kasutama , ning nagu proua Grabowska veidi aega tagasi ütles , peaksime olema valmis seda pidevalt muutma , et Euroopa Liidus olevaid vahendeid kõige paremal viisil ära kasutada .
<sp>
( SK ) Laste kaitsmiseks röövimise ja kaubitsemise eest tuleb võtta kasutusele laste passid .
Põhimõte " igale inimesele oma pass ” tähendab , et igale väljapoole Schengeni ala reisivale lapsele antakse välja pass .
Uus isikusamasuse tuvastamise meetod lihtsustab piirikontrolle .
Laste röövimise eest kaitsmise vahendite hulka kuuluvad Euroopa abitelefon kadunud , röövitud või seksuaalselt ärakasutatud lastest teatamiseks , biomeetriliste andmetega passid ja varsti tööle pandav üleeuroopaline lapseröövide hoiatussüsteem .
Tähelepanu tuleb pöörata suure usaldusväärsuse tagamisele biomeetriliste andmete kogumisel ja kasutamisel .
Toetan raportööri seisukohta , et on vaja uurida Euroopa Liidu liikmesriikide sõrmejälgede tuvastamise süsteemide võimalikke puudusi .
Seejärel tuleks kaaluda ühtse Euroopa sõrmejälgede võrdlemise süsteemi kasutuselevõtmist .
<chp>
<sp>
Härra juhataja , austatud volinik , homme hääletame minu kolleegi härra Cappato koostatud raportit , mis käsitleb üldsuse juurdepääsu dokumentidele .
Härra Cashman , väga hea ja tavaliselt uskumatult võimekas kolleeg , on juba märkinud , et kõige olulisem on anda üldsusele juurdepääs dokumentidele , mille üle on siin arutatud ja otsustatud .
Me võime sarnaselt härra Herrero-Tejedori ja härra Cashmaniga süüdistada härra Cappatot üle piiri minemises .
Kindlasti on see tõlgendamise küsimus ja antud juhul ei ole see ka täiesti õigustatud .
Arutelu selle üle , kas fraktsioonide koosolekuid tuleks põhimõtteliselt üle kanda või mitte , väärib kindlasti arutamist .
Seega on küsimus selles , kas meil oleks näiteks õigus pidada fraktsiooniliikmete enamuse palvel selline koosolek kinniste uste taga , sest nagu me kõik oma koosolekutelt teame , on kindlasti tundlikke teemasid , mida tuleb omavahel selgitada , enne kui me saame need avalikustada .
Minu arvates on normaalne pesta oma musta pesu kodus , mitte tänaval .
Üldiselt ilmneb sellest näitest , et erakondadel - antud juhul mitte fraktsioonidel - on alati kindel huvi avalikkuse vastu , siis kui see on neile kasulik .
Muidu ei kantaks erakondade koosolekuid nii ulatuslikult üle .
Huvitav on see , et mitte keegi ei kaeba selle pärast , et mõne erakonna koosolekud , kus asjad võivad üsna elavaks minna , võidakse täielikult üle kanda .
Seetõttu võin usutavasti öelda , et härra Cappato on teinud siinkohal head tööd , isegi kui parandusettepanekud võivad tulla teistelt fraktsioonidelt , nagu me oleme harjunud .
Teatud juhtudel on need tegelikult nii head , et neid tuleks arvesse võtta .
Võrreldes kummagi teise institutsiooniga , võib Euroopa Parlamenti siiski läbipaistvuse osas eeskujuks pidada ning seega ei muudaks ma seda enda jaoks esmatähtsaks , sest nii dokumentidele juurdepääsu kui ka oma istungite ja Euroopa Parlamendi liikmete tegevuse läbipaistvuse poolest oleme avatumad kui mis tahes riigi parlament .
See ei tähenda , et parandusi pole vaja teha , kaasa arvatud teistes institutsioonides , eriti nõukogus , kelle esindajat kahjuks siin praegu ei viibi .
Härra Cashman ütles just , et me peame teadma , kes ja kuidas millise otsuse on teinud , et saaksime kehtestada poliitilise tegevuse eest vastutuse .
Ent on isegi olulisem tagada juurdepääs näiteks komiteemenetluse raames koostatud dokumentidele .
Konkreetne näide on määrus käsipagasis veetavate vedelike kohta , mille lisa ei olnud kättesaadav ei kodanikele ega ka parlamendiliikmetele .
Paljudes Euroopa Liidu liikmesriikides ei ole läbipaistvuse nõuet kehtestatud ilma hea põhjuseta ning selleks on anda inimestele võimalus mõista poliitilist tegevust , suuta kindlaks teha , kes vastutab , ning seejärel ehk ka võimaldada teha valimistel teistsuguseid otsuseid .
Härra juhataja , tänan väga lisaaja eest .
Palju edu , Marco .
Ma olen homsel hääletusel teie kõrval ja usun , et jõuame rahuldava lahenduseni .
<sp>
Härra juhataja , kui Euroopa Liit on mõeldud kodanike , mitte eurokraatide jaoks , siis peab see olema selgelt läbipaistvam , nagu ka Euroopa Liidu asutuste tegevus .
Üksnes nii võib Euroopa Liit taastada usaldusväärsuse , mille ta on hoolimatult kõrvale tõuganud .
Tema usaldusväärsust on kahjustanud näiteks katsed suruda läbi põhiseaduse leping ja suutmatus korraldada riikides rahvahääletusi .
Seetõttu on õigus nõuda , et Euroopa Liidu liikmesriikide kodanikel oleks juurdepääs kõikidele nõukogu aruteludele , sest need määravad Euroopa saatuse .
Nende arutelude hulka ei kuulu siiski fraktsioonide arutelud .
Samuti on oluline , et Euroopa Parlament , nõukogu ja Euroopa Komisjon võtaksid vastu samad dokumentidele juurdepääsu tagamise põhimõtted , et nad ei jääks üksikuteks tähtedeks teabe ja infotehnoloogia taevas .
Minu arvates on see raport oluline samm läbipaistvuse poole .
Usun siiski kindlalt , et teatud küsimuste puhul võib see asjad ehk liiga kaugele viia .
Isegi seltsimees Lenin ütles kunagi , et selleks , et astuda kaks sammu edasi , tuleb mõnikord astuda üks samm tagasi .
Raportöör peab võib-olla seda silmas .
<sp>
Härra juhataja , raportöör Cappato raport näitab , et juurdepääsul Euroopa Liidu dokumentidele esineb suuri puudusi .
Toetan raportööri ettepanekut teha parandusi seoses iga-aastaste aruannetega .
Samuti toetan raportööri esitatud muudatusettepanekuid .
Peale selle eeldan , et Euroopa Parlament hääletab üldsuse juurdepääsu tegeliku põhimõtte poolt eelseisval hääletusel härra Cashmani raporti üle , mis käsitleb määrust üldsuse juurdepääsu kohta .
Seoses iga-aastase aruandega tahaksin eriti rõhutada seda , et on täiesti lubamatu keelduda võimaldamast üldsuse juurdepääsu delegeeritud õigusaktidele , mis hõlmavad 90 % ELi institutsioonide poolt igal aastal vastuvõetavatest õiguslikult siduvatest aktidest .
Samuti peab olema täielikult läbipaistev parlamendiliikmete osalemine Euroopa Parlamendi töös ja kogu nende majanduslik olukord seoses nende nimetamisega Euroopa Parlamenti .
Ma toetan ühise avaliku registri ettepanekut .
Lõpetuseks tahaksin öelda , et suurem üldsuse juurdepääs ei ole mitte populistlik , vaid demokraatlik nõue .
<sp>
fraktsiooni IND / DEM nimel . - ( SV ) Härra juhataja , demokraatias on läbipaistvus au küsimus .
Demokraatlikes riikides valivad kodanikud ametivõime .
Need ametivõimud nimetavad ametnikud , kes viivad ellu demokraatlikke otsuseid .
Seetõttu oleks absurdne , kui neil valitud esindajatel ja ametissenimetatud ametnikel oleks õigus oma valijate eest teavet varjata .
Asjaolule , et seda siiski juhtub , on kaks selgitust .
Esimene neist on demokraatiaeelse ühiskonna pärand , kus inimesi peeti mittevalitud valitsejate alamateks .
Alamatel ei olnud lubatud valitseja asjadesse sekkuda .
Teine selgitus on see , et riigi julgeoleku , kodanike puutumatuse , ärisaladuste , turumõju ja muu sellise arvessevõtmine võib nõuda erandeid läbipaistvusest .
Esimene selgitus on tänapäeval täiesti asjakohatu .
Ametivõimud ei tohi oma ülesandeid täites inimeste eest teavet varjata .
Teine selgitus on siiski usaldatav ja sellega kaasneb vaevaline tasakaalu hoidmine .
Neid õigustatud nõudmisi õige tasakaalu leidmiseks on ametivõimud kahjuks sageli kasutanud salajasuse võimaluse säilitamiseks .
Euroopa Liidul ei ole uhket läbipaistvuse traditsiooni .
EL oli oma algusaastatel peaaegu täiesti salajane , isegi komisjonisisene telefonikataloog oli salajane .
EL alustas tippametnike impeeriumina ja on seda ka praegu , kuid on tehtud olulisi edusamme : 1993. aasta toimimisjuhend , Rootsi ajakirjanike liidu nõudmiste heakskiitmine 1998. aastal ja 2001. aasta määrus .
Mõningase uhkusega märgin , et minu riigil Rootsil on ajaloo pikim kohustusliku läbipaistvuse traditsioon .
Seetõttu sekkus Rootsi riik Turco kohtuasja ning pani Euroopa Kohtu eelmisel suvel tühistama nõukogu ja Esimese Astme Kohtu otsuse .
See oli juba järgmine samm tippametnike impeeriumist eemale , kuid demokraatliku läbipaistvuse rajamise tee Euroopa Liidus on pikk .
Maha tuleb suruda palju sisemisi vastuseise .
Seetõttu peaks Euroopa Parlament avaldama härra Cappato raportile täielikku toetust - see oleks juba järgmine samm sel pikal teel .
<sp>
- ( IT ) Härra juhataja , daamid ja härrad , ma räägin hästi lühidalt ja ütlen , et nõustun suure osaga härra Cappato raportist .
Oleks üllatav , kui ma tunneksin teisiti , sest olen arvatavasti ainus itaallasest parlamendiliige , kes on püüdnud avalikustada kohalolijate nimekirja ja Itaalia saadikute poolt Euroopa Parlamendis tõstatatud küsimuste arvu .
Ma olen teinud seda aastast aastasse väikeses raamatus , milles annan aru oma parlamentaarsest tegevusest .
Oleksin õnnelikum , kui näiteks Itaalia ajakirjandus , mis näitab liiga sageli meile näpuga , avaldaks teavet , mis iseenesest ei pruugi olla väga šokeeriv , kuid selgitaks siiski seda , mida itaallasest parlamendiliige siin teeb .
Oleks veel parem , kui sellega saaks rõhutada , kuidas meie nõuetekohaselt tehtud toimingud ei sõltu poliitilisest kuuluvusest , mille pärast meid on valitud , selles mõttes , et me püüame teenida kogu süsteemi .
Minu kummardus härra Cappato algatusele .
Hääletan peaaegu kogu tema ettepaneku poolt .
<chp>
<sp>
Proua juhataja , nõukogu ametisolev eesistuja , Euroopa Liit on kogenud kuus kuud draamat , dünaamikat ja deklaratsioone president Sarkozy juhtimisel ja nüüd võtate teie selle üle , härra eesistuja , huumorimeelega , millega harjumine võib pisut aega nõuda .
Loodan , et teie nõukogu eesistumine saab olema konstruktiivne ja produktiivne , sest ELi ees seisavad tohutud väljakutsed .
Te ise mainisite sõda Iisraeli ja Hamasi vahel ning majanduskriisi ning muidugi on siin veel siseküsimused , näiteks Lissaboni leping .
Lubage mul peatuda teie kõne ühe aspekti juures : energiajulgeolek .
Te rõhutasite selle põhjapanevat tähtsust ning ma nõustun teiega , et energia on kaasaegse ühiskonna põhiline tooraine .
Meie elustiil , meie majandus , meie edasine areng - kõik on sellest sõltuvuses .
Me ei tohi sõltuda energiatarnetest .
Sõltumatus nõuab , et meil oleks hea kombinatsioon erinevatest energiaallikatest .
Sellepärast ma loodan , et oma avala otsekohese käitumisviisiga suudate te veenda teie Euroopa partnereid alustama uusi läbirääkimisi tuumajaamade üle ning eriti veenda Saksamaa valitsust lõpetama oma tuumajõu-vastast poliitikat .
See on nõue meie kontinendi julgeolekuks .
Tuleb väga palju ära teha ja see on teie võimalus Euroopat edasi viia .
Tahaksin väljendada oma tänu ja oma veendumust , et teiega tuleb edukas koostöö .
<sp>
Proua juhataja , ametisolev eesistuja , on olemas ainult üks mõõdupulk , millega mõõta teie valitsuse määratud Tšehhi eesistumist ja viimaste nädalate dramaatilisi sündmusi , ja see on Euroopa Liidu energiapoliitika .
Praegu jõuame me lõpule järjekordse energialäbirääkimiste vooruga Venemaa ja Euroopa vahel , kuid meil pole ikka veel süsteemset tagatist või poliitilist raamistikku taoliste probleemide kordumise vältimiseks tulevikus .
Pärast energiakriise 2004 . , 2006. ja 2008. aastal on Euroopa Liidul nüüd ülim aeg edasi minna mitmekesistamisega ja seda mitte ainult energiavarustuse , vaid ka energiaallikate osas , mida me nii tungivalt vajame .
Sel põhjusel ma ootan , et eesistujariik Tšehhi astuks uusi samme tagamaks finantstoetust Nabucco gaasijuhtmele ning jõulisemat energiapoliitikat Kesk-Aasias .
Sellepärast eeldan , et Põhja-Euroopa gaasijuhe kriipsutatakse Euroopa Komisjoni prioriteetide nimekirjast maha , kuna nende meetmete võtmise ebaõnnestumine tähendab ärkamist järgmisel talvel samade probleemidega , mis meil on praegu .
<sp>
- Proua juhataja , Euroopa usaldusväärsus on seoses energiaprobleemidega kaalule pandud .
Tänan teid , härra Barroso , teie väga selgete sõnade eest täna hommikul .
Need kompaniid Gazprom ja Naftogas , see etteaste , mida oleme nüüd näinud kaks , kolm , neli , viis päeva , see on uskumatu !
Nüüdsest alates peame ütlema : " Härrased , nüüd tõesti aitab ! ”
Et seda teha , peame tegutsema koos .
Aitäh teile hea koordineerimise eest !
Kas keegi siin oskab mulle ära seletada , milleks toimusid need Slovakkia ja Bulgaaria peaministrite visiidid Moskvasse ?
Juba see näitab Gazpromile , et me pole ühtsed .
Seletage mulle ära nende visiitide põhjus .
Läheme edasi , ma usun , et komisjonil on täita väga suur roll : peame koostama gaasi osas hädaolukorra lahendamise plaanid .
Esimese asjana tuleb ümber teha gaasi julgeoleku direktiiv , vastasel korral pole Euroopa Komisjonil tegutsemiseks piisavalt poliitilist võimu .
On tarvis Euroopa koordineerimist .
Teiseks on meil tarvis olevasoleva rahasumma piiresse jäävat plaani , et lahendada hädaolukord Kesk- ja Ida-Euroopa gaasi infrastruktuuris .
Kolmandaks on meil tarvis kombineerida Euroopa majanduslik taastumine üldise energiainvesteeringute kavaga .
Peamine prioriteet on Ida-Euroopa ehitised .
Täiesti skandaalne on näha , et millessegi kasulikku on investeeritud proportsionaalselt nii väike osa struktuurifondidest !
Selle asemel , et Euroopa meistrivõistlusteks staadione ehitada tuleks minu arvates raha investeerida meie kodanike heaks - hoonetesse , soojusvõrkudesse ja taastuvenergiasse .
Mu viimane märkus on see , et kui tegemist on tuumaenergiaga , siis oleme me veel rohkem sõltuvad kui gaasi osas .
Me impordime 99 % oma tuumakütusest !
Lõpetage tuumaenergia seostamine sõltumatusega !
Proua Koch-Mehrin , kõlasite seda mainides naeruväärselt .
<sp>
Peaminister , daamid ja härrad , olen üpris kindel , et siin saalis pole kedagi , kes kadestaks eesistujariiki Tšehhi Vabariiki selles olukorras , milles ta Euroopa Ühenduse juhtimise üle võtab .
Peaminister , üks peamisi loosungeid , mida olete oma eesistumiseks välja kuulutanud , on Barjäärideta Euroopa .
Seda loosungit saab tõlgendada mitmel moel , olenevalt kellegi poliitilistest ja isiklikest kogemustest .
Mina isiklikult usun , et seda ei saa mõista teisiti , kui finants- ja turumehhanismide jätkuva lõdvendamisena ; ma ise näen seda pigem väljakutsena teha veel paremaks see , mille üle Euroopa võib õigusega uhke olla , nimelt Euroopa sotsiaalne mudel .
Ma ei mõtle siin lihtsalt võimalusele kaotada mõttetud piirangud ega tööhõive väljavaadetele .
Ma näen seda võimalust kui šanssi anda liikuvale tööjõule usaldusväärsed tagatised võrdväärse kohtlemise suhtes .
See võib näiteks hõlmata piiriülese tervishoiu lahendamata probleemide positiivset arengut Tšehhi eesistumise ajal .
Kui Euroopa peab olema barjäärideta , oleks hea alustada sellest , et uusi enam ei looda .
Euroopa pole ainult Euroopa Ühendus ; Euroopa hõlmab ka meie naabreid , kes kuuluvad Euroopasse mitte ainult geograafiliselt , vaid ka ajalooliselt .
Tahaksin teada teie arvamust sel teemal , samuti seda , kas eesistujariigi strateegiat kohaldatakse Euroopa Liidu piiri ääres asuvatele naabritele .
Pean silmas peamiselt Serbiat ja tundlikku Kosovo küsimust , samuti mõtlen eriti Moldaavia peale , mis on teinud palju positiivseid samme tihedamate sidemete sõlmimiseks Euroopa Ühendusega .
Minu arvates toob barjääride loomata jätmine kaasa kõrgete põhimõtetega , kuid euroopaliku poliitika Venemaa ja Hiina suhtes .
On tarvis püüelda tasakaalustatud suhteid ka nende riikidega , eriti kui mängus on Euroopa huvid .
Barjäärideta Euroopa tähendab ka tõsise tähelepanu pööramist faktile , et ELi territooriumilt võib leida arvukaid vähemusi .
See hõlmab üht vähemust , millest me siin parlamendis rääkida ei taha , nimelt mittekodanikke mõnes Euroopa Liidu liikmesriigis .
Nende küsimustega tegelemise võtmetegur on muuhulgas seotud uue poliitika elluviimisega , teisisõnu , topeltstandardite poliitika kõrvaldamisega .
Ütlesite , et vabadus ja otsuste tegemine on põhjapaneva tähtsusega .
Andke omaenda riigi kodanikele võimalus otsustada referendumil Lissaboni lepingu ja USA radarite paigaldamise üle .
See kinnitaks teie sõnade siirust .
<sp>
- Proua juhataja , tahaksin oma Fraktsiooni Iseseisvus ja Demokraatia nimel Tšehhi eesistumist aupaklikult tervitada ning teha seda , väljendades suurt lugupidamist , mida me tema vastu tunneme , sest tšehhi rahvas on kogenud suuri raskusi ja on paljudest meist paremini varustatud , et mõista maailma vabaduse väärtust ja tähendust .
Tahaksin seda tervitada ka meie lootusi väljendades .
Härra Topolánek , härra Klaus , te esindate meie jaoks kaht lootust : kuulata rahva häält , see tähendab tagada , et referendumit Lissaboni lepingu üle kõikjal Euroopas arvesse võetaks , ning anda inimestele tagasi nende vabadus , vabastades nad Brüsseli bürokraatiast , mis meid uputab .
Üha suurem hulk meist , Euroopa rahvastest , on praegu muutumas Brüsseli dissidentideks .
<chp>
<sp>
( RO ) Tahaksin esiteks õnnitleda kolleege selle uurimismissiooni puhul ühte kõige ohtlikumasse ja kindlasti kõige vähemsoodsas olukorras olevasse piirkonda maailmas .
Ma arvan ka , et Somaali poolsaar on ehk kõige vaesem piirkond maailmas .
Etioopia on viimase mõne aasta jooksul põua tõttu katastroofi läbi elanud .
See on riik , kus miljonid inimesed kannatavad nälga , isegi sellistel aastatel , kus saak on rikkalik .
Sudaan ja eelkõige Darfuri piirkond on samuti traagilised paikkonnad maailmakaardil ja seda humanitaarkatastroofi tõttu , mida on paljud eksperdid kirjeldanud kui otsest genotsiidi rohkem kui kahe miljoni inimese tapmisega , kusjuures neli miljonit inimest on kodusõja põgenikud .
Somaalia , Eritrea ja Djibouti on kolm kõige vaesemat riiki , kus konflikt on püsiv reaalsus , just nagu teie , volinik , ja enne seda mu kolleegid tegelikult rõhutasite .
Pidev ebastabiilsus piirkonnas on üks nende probleemide põhjustest , millega Somaali poolsaar majandusliku , sotsiaalse ja poliitilise arengu protsessis silmitsi seisab .
Piirkonna rahuprotsessi edukus on seotud tihedalt selliste piirkondlike ja Aafrika struktuuride kaasatusega nagu valitsustevaheline arenguamet või Aafrika Liit .
Euroopa Liit peab toetama nende organisatsioonide kindlustamist koos nende võime suurendamisega konflikte ennetada ja lahendada .
Parem piirkondlik integratsioon lihtsustaks samuti Somaali poolsaare riikide vahelist avatumat dialoogi ühist huvi pakkuvatel teemadel , nagu ränne , relvakaubandus , energia või loodusvarad , ja annaks aluse vastuolulisi teemasid käsitlevale dialoogile .
Euroopa Liit peab loomulikult osalema rohkem , kui tegemist on inimõiguste rikkumistega .
Vastavalt Cotonou lepingule peavad kõnealused riigid saavutama Euroopa Liiduga kokkuleppe seoses õigusriigi põhimõtete , inimõiguste ja demokraatlike põhimõtete järgimisega .
<sp>
( SV ) Härra juhataja , volinik , härra nõukogu ametisolev eesistuja , pühapäeva , 23. septembri 2001. aasta hommikul võtsid Eritrea ametivõimud Rootsi kodaniku Dawit Isaaki tema kodust Eritreas kaasa .
Ta vangistati ilma kohtuprotsessita ja enam kui seitse aastat hiljem ei ole talle ikka veel ametlikku süüdistust esitatud .
Tema kuritegu nimetatakse järgmiselt : tegi reportaaži sõltumatutest uudistest .
Kõnealuses resolutsioonis on meil esimene otsene viide Dawit Isaakile .
See peaks suurendama survet Eritreale .
On vastuvõetamatu , et ELi kodaniku , Rootsi ajakirjaniku vangistab aastateks ja teda ahistab selline režiim nagu Asmara - režiim , mis saab ELilt abi - abi , mis on lisaks märkimisväärselt suurenenud .
Volinik , nüüd on Euroopa Liidul aeg tegutseda ja sätestada sellele abile uued tingimused .
Vaikiva diplomaatia aeg on möödas .
Kaua võib !
EL ei aktsepteeri põhiliste inimõiguste jalge alla trampimist , ajakirjanike ja režiimi kritiseerijate mõrvamist ega vangistamist , kui elanikkond on alla surutud ja nälgib .
Euroopa Parlament nõuab täna , et Dawit Isaak ja teised vangistatud ajakirjanikud Eritreas viivitamatult vabastataks .
See on jõuline samm õiges suunas .
Praegu peavad komisjon ja nõukogu andma nendele sõnadele ka jõu .
Seepärast on ELil viimane aeg astuda läbirääkimistesse ja kehtestada sanktsioone .
<sp>
( SV ) Härra juhataja , nagu mu kolleeg Euroopa Demokraatide ja Liberaalide Liidu fraktsioonist , tahaksin ka mina rõhutada Dawit Isaaki vabastamise küsimust .
Rootsi kodanik Dawit Isaak on olnud kohtuotsuseta vangis kohutava diktatuuri all .
Mul on hea meel , et me oleme lisanud resolutsiooni Somaali poolsaare kohta tema viivitamatut vabastamist käsitleva lõigu .
Me nõuame Dawit Isaaki ja ka kõigi teiste vangistatud ajakirjanike viivitamatut vabastamist .
Ei mingit kohtuprotsessi - ja milles seisnes nende kuritegu .
See seisnes töötamises demokraatia ja sõnavabaduse nimel .
ELi tulevane abi Eritreale tuleb siduda selgete nõudmistega vabastada Dawit Isaak ja teised ajakirjanikud .
Tingimuslik abi koos sanktsioonidega , Eritrea Euroopas asuvate varade külmutamine ja teatamine sellest rahvusvahelise õiguse rikkumisest Rahvusvahelisele Kohtule on see , mida me täna vajame .
On räägitud , et Rootsi valitsus on teinud tööd , kasutades vaikivat diplomaatiat , kuid seitsme aasta möödudes ei ole juhtunud midagi .
Nüüd on aeg tegutseda .
<sp>
- Härra juhataja , Somaali poolsaar kujutab endast üldjoontes leevendamata katastroofi .
Piirkonda on aastakümneid laastanud sõda , näljahäda , keskkonna olukorra halvenemine , korruptsioon , ebaõige juhtimine ja poliitilised repressioonid .
Loomulikult rikutakse inimõigusi .
Kodanikuühiskond on nõrk .
On murettekitav , et olukord võib kergesti veelgi halveneda .
Pinged Etioopia ja Eritrea vahel vaidlusaluse territooriumi pärast võivad ikka veel iga hetk lahvatada .
See läbikukkunud Somaalia riik jääb nakatunuks klannide vägivalla ja islamiäärmusluse poolt , mis süveneb , kuna Etioopia viib nüüd väed riigist välja ja viimane president on tagasi astunud .
Me oleme arutlenud ka piraatluseepideemia üle Somaalia rannikuvetes .
ELil on muidugi alati kiusatus soovitada Somaalia poolsaarel valitseva kaose imerohuna sõjalisi meetmeid .
Mineviku kogemus vihjab , et see oleks kohutav viga .
President Bill Clinton saatis USA väed Somaaliat taltsutama , kuid ka see oli katastroof .
Minu arvates on ainus optimismioaas piirkonnas Somaalimaa , mis oli varem Briti protektoraat .
Somaalimaa võeti Somaali Vabariigi koosseisu 1960. aastal pärast tema mõtlematut loobumist lühikesest iseseisvusperioodist , kuid ta lõi jälle lahku kaoses pärast Siad Barre surma 1991. aastal .
Sellest ajast peale on Somaalimaa olnud ainus järjekindel ja toimiv riigikord Somaalias .
Somaalimaa elanikele toovad kasu suhteliselt leebe valitsus ja edumeelsed institutsioonid .
Neil on ka riigi sümbolid , nagu eraldi valuuta ja lipp .
Rääkides isiklikult ja mitte oma erakonna või fraktsiooni nimel - võib-olla on rahvusvahelisel üldsusel , mida juhib Aafrika Liit , aeg hakata kaaluma tõsisemalt Somaalimaa iseseisvusnõuet .
Iseseisev Somaalimaa , mida toetab lääs , võiks olla muidu lootusetus ja kaootilises piirkonnas stabiilsuse ja progressi jõud .
Somaalimaa elanikel oleks kindlasti õigus küsida , miks meile siin ELis oli nii vastumeelt nende riigi tunnustamine de facto , kuid tunnustasime kiirelt Kosovo iseseisvust .
<sp>
( RO ) Euroopa Liidul on tõesti väga hea põhjus tunda muret Somaalias tekitatud olukorra pärast , kus on kujunenud praktiliselt võimuvaakum , mille võivad väga vabalt täita Somaalia islamistlikud relvastatud rühmitused .
Lisaks kolme tuhande Etioopia sõduri väljaviimisele võivad Aafrika Liidu egiidi all toimivad missioonid samuti riigist lahkuda juhul , kui nad järgneva perioodi jooksul lisatoetust ei saa .
Ma ei oskaks kirjeldada Euroopa missiooni , mille käigus patrullitakse piirkonna vetes , muud moodi kui hiilgava eduna , kuid see ülesanne hõlmab vaid n-ö haiguse mõju ja üldse mitte haiguse enda ravimist .
Somaalial peab olema valitsus , kes on suuteline tegutsema dialoogipartnerina rahvusvaheliste institutsioonide , Euroopa Liidu ja kõikide teiste riikide heaks , kes on valmis võtma endale piirkonna stabiliseerimisel aktiivse rolli .
<chp>
<sp>
( RO ) Massimõrv Srebrenicas 1995. aasta juulis koos kõigi metsikustega , mis pandi toime sõja ajal , mis käis kaasas endise Jugoslaavia lagunemisega , on must lehekülg Euroopa ajaloos .
On olemas traagiline õppetund minevikust , mis võimaldab meil mõista veel kord vajadust arendada võimet rakendada Euroopa Liidus tõhusad meetmed - nii ELi välis- kui kaitsepoliitikas ja eriti naabruspoliitikas .
Miks ?
Just selleks , et saaksime võidelda selliste küsimustega nagu inimõiguste ja rahvusvahelise õiguse põhimõtete rikkumine , piirkondlikud konfliktid , rahvusäärmuslus ja etniline separatism , mis kõik on Bosnia metsikused võimalikuks teinud .
Euroopa vajab tugevamat , laienemisvõimelisemat Euroopa Liitu koos ennetuspoliitikaga , mis ei lase sellistel metsikustel kunagi korduda .
<sp>
nõukogu ametisolev eesistuja . - Härra juhataja , lubage mul tänane Srebrenicat käsitlev arutelu kokku võtta .
Esiteks tahan ma kinnitada teile , et nõukogu on endiselt veendunud , et Srebrenicas ning Bosnias ja Hertsegoviinas üldiselt ja ka mujal Lääne-Balkani piirkonnas toime pandud kuritegude toimepanijad tuleb kohtu ette tuua .
Meie EJKP missioon Bosnias ja Hertsegoviinas jätkub , et EJRKd ning asjaomaseid ametiasutusi toetada ja abistada .
Srebrenica on ja jääb Bosnia ja Hertsegoviina ning ka ELi ning laiema rahvusvahelise üldsuse elus tundlikuks ja oluliseks teguriks .
Lubage mul kasutada võimalust kutsuda Bosnia ja Hertsegoviina poliitilisi liidreid üles hoiduma oma poliitiliste eesmärkide nimel sellest valusast ja sõnulseletamatust ajaloolisest kogemusest .
Nad peaksid pigem tegutsema ennetavalt , et oma riiki parema tuleviku poole juhtida .
On vaja jätkata ühiseid jõupingutusi mitte üksnes Srebrenicas , vaid Bosnias ja Hertsegoviinas tervikuna .
Kui Srebrenica juhtus , sest seal polnud piisavalt Euroopa vaimu , siis meie peaksime tegema kõik meie võimuses , et aidata see riik õigele teele .
See tähendab ELi suunas .
Esimene suur samm Euroopa suunas saavutati juba stabiliseerimis- ja assotsieerimislepingu sõlmimise kui ühe kauakestva protsessi algusega , kuid on vaja palju enamat , rohkem julgust ja kindlust , et püüelda puhtsüdamliku leppimise poole , mida toetavad käegakatsutavad väljavaated integratsioonile .
Meil kõigil on surnute ees kohustus elavatest mitte ohvreid teha .
See on meie kohustus tulevaste põlvede ees .
<sp>
komisjoni liige . - Härra juhataja , proua Ibrisagic , mina olin üks nendest inimestest , kes vaatas telerit , kui need kohutavad asjad juhtusid .
Me kõik arvasime , et varjupaigad on varjupaigad .
Seega olin ma nagu paljud teised , kohutavalt šokeeritud , kui kuulsin , mis oli juhtunud - ehk kogesin aeglaselt tegelikkust .
Ma arvan , et me oleme Euroopa Liidus vaid karmide õppetundide kaudu õppinud , mida meil teha tuleb , ja siis käivitasime aeglaselt ühise välis- ja julgeolekupoliitika .
See oli niiöelda esimene päevakorrapunkt ja me oleme seejärel edasi läinud , sest nägime , et see kohutav massimõrv toimus seetõttu , et me ei olnud ühtsed .
Veel kord , ma saan avaldada teile vaid austust tänase siinviibimise ja nii avameelselt lepituse poolt kõnelemise eest .
Neile , kes selle mälestusega elavad , peab see küll väga raske olema , kuid samal ajal mõtlen , et Bosnia ja Hertsegoviina võimalus lähitulevikus Euroopa Liidu liikmeks saada on ehk midagi , mis võib aidata kõigi nende kohutavate metsikustega leppida .
<sp>
Mulle on laekunud kuus resolutsiooni ettepanekut , mis esitati vastavalt parlamendi kodukorra artikli 103 lõikele 2 .
Arutelu on lõppenud .
Resolutsiooni hääletus toimub homme ( teisipäeval , 15. jaanuaril 2009 ) .
<chp>
<sp>
Järgmine päevakorrapunkt on arutelu komisjonile esitatud suulise küsimuse üle , mis käsitleb tootmist ja tööhõivet erinevate ELi liikmesriikide tekstiili- ja rõivatööstussektoris .
<sp>
autori asendaja . - Proua juhataja , rahvusvahelise kaubanduse komisjoni nimel tahaksin selgitada , mis praegu kaalul on .
Kaalul on tootmine ja tööhõive erinevate ELi liikmesriikide tekstiili- ja rõivatööstussektoris .
Euroopa Liit ja Hiina on leppinud kokku ühise järelevalvesüsteemi osas seoses teatavate tekstiili- ja rõivatoodete kategooriate ekspordiga Hiinast ELi liikmesriikidesse , kuid see süsteem kaotas kehtivuse 31. detsembril 2008 .
Viimase kahe aasta jooksul on kadunud 350 000 töökohta ning äriühingute arv on sama ajavahemiku jooksul vähenenud 5 % .
Võttes arvesse järjest suuremat arvu ettevõtteid , mis lõpetavad tegevuse või ümber paigutavad , mis toob kaasa tööpuuduse suurenemise mitmetes piirkondades , tahaksin esitada rahvusvahelise kaubanduse komisjoni nimel järgmised küsimused :
Kas komisjon või mõni liikmesriik on pannud ette või nõudnud , et topeltjärelevalve mehhanismi pikendataks ka pärast 31. detsembrit 2008 , või mis tahes muid sellealaseid meetmeid ?
Milliseid meetmeid kavatseb komisjon vastu võtta , et kaitsta tootmist ja tööhõivet tekstiili- ja rõivatööstussektoris ?
Kas komisjon jätkab turusuundumuste , impordistatistika ja tolliseire reaalajas jälgimist ning hoiab sektorit kursis viimaste arengutega ?
Milline on hetkeolukord seoses kavandatava määrusega " made in ” -etikettide kohta ?
Milliseid meetmeid on komisjon võtnud Euroopa Parlamendi 13. detsembri 2007. aasta resolutsioonis vastu võetud ettepanekutega tegelemiseks ?
<sp>
komisjoni liige . - Proua juhataja , praeguses õhkkonnas on mõistetav , et muretsetakse tootmise edukuse pärast konkurentsitingimustes , ning loomulikult on tekstiilitooted väga olulised .
Tööhõive on jätkuvalt vähenenud ning tootmine on taas kord langenud - ja seda pärast paari suhteliselt stabiilset aastat .
Otse loomulikult on see sektor üleilmastumises esirinnas .
Selles mängivad tohutut rolli väikesed ja keskmise suurusega ettevõtjad .
Pärast vastastikuse mõistmise memorandumi aegumist 2005. aastal oli meil kokkulepe ühise järelevalvesüsteemi osas - sellele juhtis meie tähelepanu proua Wortmann-Kool - ning see on andnud meile varajast teavet kaubavoogude kohta .
Me suudame seega paremini reageerida juhul , kui meie tööstust tabab ootamatu majandustõus .
See on samuti veel üks samm üleminekuprotsessis avatud turgudele , mis on - olen kindel , et parlamendiliikmed on sellest teadlikud - kavandatud ja välja töötatud koos asjaomaste majandusosalistega ning läbi arutatud liikmesriikide ja Euroopa Parlamendiga .
Edendades järkjärgulise muutumise protsessi , oleme aidanud sellel sektoril kohaneda .
Seda protsessi on toetanud sotsiaalpartnerid .
Nad ei ole palunud vastastikuse mõistmise memorandumi alusel määratud vabatahtliku kasvumäära kohaldamise pikendamist , kui nimetatud memorandum 2008. aastal aegus , samuti ei ole nad palunud järelevalvesüsteemi jätkuvat kohaldamist 2009. aastani - olgugi , et mul on heameel , et mõned liikmesriigid oleksid selle pikendamist meie poolt eelistanud .
Import Hiinast on üleüldiselt , kuid siiski mõistlikkuse piirides kasvanud .
Märgatavat kasvu mõningates kategooriates - näiteks kleidid , püksid ja pulloverid - on tasakaalustanud tekstiilitoodete impordi langus teiste riikide tarnijate puhul .
Seega võis 2008. aastal tervikuna täheldada väikest üldist kasvu ning turud tulid sellega suhteliselt hästi toime .
Õige poliitiline reaktsioon ei ole turgude sulgemine ega impordiseire .
Me peame tagama , et kõik ettevõtted saaksid praeguses olukorras muutuda , kohaneda , kaubelda ja olla innovaatilised .
Just niisuguste ettevõtete jaoks majanduse taastamise kava heaks kiidetigi .
See kujutab endast loomulikult jõulist tõuget , mille mahuks on 1,5 % ELi SKPst ja mis peaks aitama tekstiili- ja rõivatööstussektorit .
Selle sektori ees seisvad probleemid olid olemas juba enne praegust aeglustumist .
Viieteistkümnest taotlusest Globaliseerumisega Kohanemise Fondile on kaheksa esitatud tekstiilitöötajate toetuseks .
Komisjon on valmis toetama algatusi , mille eesmärk on luua partnerlussuhteid tekstiili- ja rõivatööstussektoris selleks , et aimata ette ümberstruktureerimist ja kaitsta tööhõivet , ning üldkokkuvõttes võidab sektor sellest , et olemas on pikaajaline sotsiaaldialoogi raamistik .
Me tunnustame Euroopa Parlamendi resolutsiooni tekstiilisektori tuleviku kohta .
Me läheme edasi selliste teemadega nagu turu juurdepääs , juhtivate turgude algatuse raames eraldatavad rahalised vahendid ja kõik vaba kaubanduse kokkulepped , kuna need on huviküsimused , millega pühendatakse keskkonnanormatiividele ja sotsiaalsetele standarditele .
Loomulikult jääb meie päevakorda vääringu devalveerimine .
<sp>
Proua juhtaja , tekstiili- ja rõivatööstussektor on iseäranis üleilmastunud majandussektor - tegemist on sektoriga , mida iseloomustab pidev muutumine nii tootmise koha , pidevate ümberkorralduste kui ka uute olukordadega , nagu näiteks rahvusvahelise kaubanduse liberaliseerimine , kohanemise suhtes .
Paljude Euroopa Liidu liikmesriikide jaoks , sealhulgas Kreeka jaoks , on see sektor oluline ekspordi ja tööhõive allikas .
Tootmisüksuste märkimisväärne ümberpaigutamine ja tööhõive pidev vähenemine on aga võtnud muretsemapanevad mõõtmed .
Lisaks struktuurilistele probleemidele mängib negatiivset rolli terav erinevus ühelt poolt Euroopa Liidu imporditariifide ja teiselt poolt ELi surimate konkurentide imporditariifide vahel .
Proua volinik , me räägime sektorist , mille toodang võtab Euroopa Liidu piiridel konfiskeeritavate piraattoodete üldmahust enda alla erakordselt suure protsendi - protsendi , mis pidevalt kasvab .
Kõnealusel juhul pean heaks mõtteks ettepanekut luua Euroopa piraattoodete seirekeskus , et me saaksime saavutada parema koostöö pädevate asutuste , liikmesriikide ja komisjoni talituste vahel ning samuti tõhusa koostöö erasektoriga .
Ma arvan , et peame vastu võtma eeskirjad " made in ” etikettide kohta , mille abil on võimalik tagada õiglast konkurentsi ja tarbijate kaitset .
Tõhusamate päritolureeglite kehtestamine on oluline tariifikvootide kohaldamise seisukohast üldiste tariifsete soodustuste ja piirkondlike kokkulepete raamistikus .
Meil palutakse kujundada tööstus- ja regionaalpoliitikat ning sellealaseid kohustusi elluviivate asutuste vaheline uus koostööraamistik ning toetada tõhusalt Euroopa ettevõtteid , eriti väikesi ja keskmise suurusega ettevõtjaid , et nad suudaksid säilitada ja veelgi täiustada oma konkurentsivõimelist spetsialiseerumist .
Ma viitan kvaliteedi ja disaini , uuenduslikkuse ja uute tehnoloogiate kasutamise seisukohast kõrge lisaväärtusega toodete tootmisele .
<sp>
Me sooviksime teid tänada vastuste eest meie suulistele küsimustele .
Ma sooviksin rõhutada , et nagu kõik hästi teavad , annab tekstiilisektor eriti olulise panuse kõikide liikmesriikide , sealhulgas Rumeenia , SKPsse .
Me teame väga hästi , et see sektor loob uusi töökohti , eriti naistööjõule .
Ma nõustun teie poolt välja pakutud meetmetega ja toetan neid , kuna olles teadlikud sellest , kui oluline on kaubandus praeguses majanduskriisis , peame mõistma seda , kui tähtsad on need meetmed , mida me töökohtade kaitsmiseks võtma peame .
Pidades silmas , et Hiinast imporditavate tekstiilitoodete ühist järelevalvesüsteemi eelmise aasta lõpust enam ei kohaldata - saan aru , et tegemist oli olulise turuseire teostamise vahendiga - , sooviksin teha komisjonile ettepaneku , et komisjon pööraks suuremat tähtsust mitte üksnes tekstiilisektorile , vaid ka teistele haavatavatele tööstussektoritele , nagu näiteks terase- , kemikaali- ja masinatööstus .
Samuti tahaksin välja pakkuda , et Euroopa Komisjon tutvustaks regulaarselt neid sektoreid käsitlevaid mõjuhinnanguid , statistilisi andmeid või muid aspekte ja asjakohaseid instrumente .
Ma sooviksin teid taas kord tunnustada meetmete eest , mis te juurdepääsu , vabakaubanduse , rahaliste vahendite ja keskkonna jaoks välja pakkusite .
<chp>
<sp>
Sooline diskrimineerimine on endiselt reaalsus , kahjuks isegi Euroopa Liidu liikmesriikides .
See ei kehti üksnes erasektori kohta , kus suurettevõtete juhatuste kümnest liikmest üheksa on mehed , vaid ka avaliku sektori kohta , kus naised on samuti alaesindatud .
Kuid Lissaboni strateegia eesmärk on tagada tööhõive 60 protsendile töövõimelistest naistest .
Lisaks ei tohi me unustada , et üks Euroopa suuremaid probleeme keskpikas ja pikas perspektiivis on tema demograafiline olukord .
Euroopa Liidu elanikkonna keskmine vanus kasvab kiiremini kui maailma teistes piirkondades ning rahvastiku juurdekasv on vaid 0,4 % , mis tähendab , et Euroopa Liit peab toime tulema ühtaegu töövõimelise elanikkonna vähenemise ja rahvastiku vananemisega .
Seega ei tohi valik karjääri ja laste kasvatamise vahel olla lõplik ega kohustuslik ning neid kaht eluvaldkonda peab olema võimalik tasakaalustada .
<sp>
Üks Euroopa Liidu põhiväärtusi on igasuguse diskrimineerimise kaotamine .
Lisaks diskrimineerimise kõrvaldamisele - ka meeste ja naiste vahel - tuleb meil rakendada ennetavaid meetmeid naiste tööalase karjääri edendamiseks .
Üks neist valdkondadest , kus naisi on väga vähe , on teadus .
Lisaks sellele , et naisi on arvuliselt vähem , on nad alaesindatud ka juhtimishierarhias : mida kõrgem hierarhiaaste , seda väiksem on naiste osakaal .
Sel viisil jätab ühiskond end ilma elanikkonna olulise osa loomingulisest potentsiaalist .
Nii teadusmaailmas valitsev tihe konkurents , teadustööga paratamatult kaasnev geograafiline liikuvus kui ka karjääri loomine suhteliselt hilises eas on tegurid , mille tõttu on seda tegevusvaldkonda raske pereeluga ühitada .
Ma kasutan arutelu selle teema üle ära selleks , et rõhutada vajadust panna paika konkreetne poliitika , mille eesmärk on saavutada meeste ja naiste võrdsus akadeemilises elus .
Selles poliitikas peab Euroopa tasandil arvestama mitmeid häid tavasid , mis hõlmavad näiteks abikaasade kutsetegevuse lihtsustamist , kõrgkoolide ja teadusasutuste ergutamist lastehoiukeskustesse investeerima ning naistele kiire juurdepääsu võimaldamist akadeemilistele ametikohtadele .
<sp>
Liikmesriigid ja Euroopa Liit peavad toetama demograafilisi uuendusi ning viima oma tegevuse kooskõlla majanduskasvu ja tööhõivet käsitleva uuendatud Lissaboni strateegiaga ning meeste ja naiste võrdõiguslikkuse poliitikaga .
Euroopa ühiskonna tasakaal sõltub põlvkondadevahelistest solidaarsussuhetest , mis on keerukamad kui kunagi varem : noored elavad vanematekodus pikemat aega , samas on üha tavalisem , et vanemad peavad hoolitsema ka oma vananevate sugulaste eest .
Sellest tulenev koormus langeb peamiselt noorte ja keskealiste põlvkonna ning eriti naiste õlule .
Seetõttu tundub , et meeste ja naiste võrdsus ehk võrdsed võimalused laiemas mõttes on põlvkondadevahelise solidaarsuse uute vormide tekkimise peamine eeltingimus .
Seoses perekondlike kohustustega , s.t pere- ja tööelu ühitamisega on meeste ja naiste võrdsus ilmselgelt väga oluline teema , millest oleneb , kas Euroopa pered hakkavad taas suurenema .
Samuti on ülimalt tähtis tagada sobiva kvaliteediga ja sobival hulgal lastehoiuteenuseid neile , kes sooviksid laste kasvatamise kõrvalt teha palgatööd .
Euroopa Parlamendi Sotsiaaldemokraatide fraktsioon teeb kõik endast oleneva , et tagada Barcelona protsessi eesmärkide täitmine , ja märgib kahetsustundega , et eesistujariigi Tšehhi programm ilmselgelt neid eesmärke ei hõlma .
<sp>
kirjalikult . - Tänan , juhataja !
See raport on tähtis , sest kirjeldab soolist diskrimineerimist ja põlvkondadevahelise solidaarsusega seotud diskrimineerimist ning aitab need kõrvaldada .
On päris selge , et naisi , kes on otsustanud töölt koju jääda , et oma vastsündinud lapse eest hoolitseda , on diskrimineeritud .
Neil on tihtipeale raskusi samadel tingimustel tööle naasmisega , neid ei edutata ja nad kaotavad nii sissetulekutes kui ka sotsiaalkindlustushüvitistes .
Lisaks kaotavad need mehed ja naised , kes jäävad töölt pikaks ajaks eemale , et hoolitseda eakate inimeste või väikeste laste eest , majanduslikus mõttes , sest neil puudub sissetulek ja nende töö ei kajastu SKPs , ehkki nad teevad tähtsat tööd .
See töö jääb tihti tähelepanuta nii poliitikakujundajate kui ka terve ühiskonna silmis .
Neile , kes on otsustanud töötamise asemel koju jääda , vaadatakse ülalt alla , sest inimeste arvates ei anna nad ühiskonnale oma panust .
Daamid ja härrad !
Euroopa Liit peaks edendama poliitikat , mis kaotaks selle diskrimineeriva meelestatuse ning tagaks inimestele , kes otsustavad mõne pereliikme eest hoolitsemiseks koju jääda , parema puhkusekorralduse ja rohkem toetust .
Seda poliitikat tuleks rahastada avaliku sektori vahenditest , sest nii väheneb tõenäosus , et tööandjad diskrimineerivad oma töötajaid .
Aitäh !
<sp>
kirjalikult . - ( ET ) Tänane Euroopa seisab silmitsi senikogematute demograafiliste muutustega .
Kui Euroopas tahetakse rahvastiku vähenemise tendentsi muuta , tuleb meil just ELi ja liikmesriikide poliitika kaudu peresid igati toetada ning võimaldada naistel ja meestel ühitada pere- ja tööelu , kuid seda selliselt , et kodu ja perega seotud kohustused jaotuksid meeste ja naiste vahel võrdselt .
Toetan igati valminud EP alternatiivset soolise mittediskrimineerimine ja põlvkondadevahelise solidaarsuse resolutsiooni ettepanekut , mis on võrreldes eelneva raportiga realistlikum .
Eriti väärib esiletoomist eesmärk sooliselt tasakaalustada hoolduspoliitikat .
Tihti on ebavõrdsus hooldustöö tegemisel tingitud taskukohaste , kättesaadavate ja kõrgekvaliteediliste teenuste puudumisest liikmesriikides ning naised seisavad paratamatuse ees ohverdada oma osalemise võimalused sotsiaalses , majanduslikus ja poliitilises elus .
See kõik säilitab ebavõrdsust kodu ja perega seotud kohustuste jaotusel meeste ja naiste vahel , üldjuhul sunnib just naisi valima paindlikuma töökorralduse või loobuma tööst , mis omakorda mõjutab nende karjääri , naiste ja meeste püsivat palgaerinevust ja pensioniõigust .
Olen ettevaatlik eesistuja Tšehhi ettepaneku suhtes muuta laste eest hoolitsemine " kutsealase karjääri täieõiguslikuks alternatiiviks ” .
Olen veendunud , et selle elluviimine kinnistaks traditsioonilise meeste ja naiste tööjaotuse .
Oluline roll meeste ja naiste tööjaotuse võrdsustamisel on ka Lissaboni strateegia raames planeeritavatel meetmetel , mille eesmärk lisaks tööhõive suurendamisele , innovatsiooni edendamisele ning tootlikkuse kasvule peab olema ka väljakujunenud soolise diskrimineerimise kaotamine ELis .
<chp>
<sp>
Kuna ma ei tõlgendanud parlamendiliikme kõnet äsja teie poolt esitatud viisil , siis ei kasutanud ma mulle kodukorraga antud volitust .
<sp>
( ES ) Härra juhataja , arvestades , et siin mainiti mind : ma jään kõigile oma sõnadele kindlaks .
<sp>
Härra juhataja , siin esitati just Hispaania näide , kuid tegelikult on see just Hispaania riik , mis on probleemi sisuliselt käsitlenud .
Komisjon on teadlik venekeelse vähemuse konkreetsest olukorrast Lätis .
Ühinemiseelse strateegia osana tehti suuri jõupingutusi , et edendada nende inimeste naturalisatsiooni ja integreerumist vastavalt Euroopa Julgeoleku- ja Koostööorganisatsiooni ja Euroopa Nõukogu soovitustele .
Komisjon on korduvalt rõhutanud , et kõik osapooled , sh vähemus ise , peavad sellele keerulisele protsessile kaasa aitama ja lahendusi välja pakkuma .
Mis puudutab konkreetselt Läti mittekodanike osalemist kohalikel valimistel , siis kõik , mida Euroopa Ühenduse asutamisleping valimisõiguse osas tagab , on ELi kodanike osalemine Euroopa ja kohalikel valimistel liikmesriikides , kus nad elavad , isegi kui nad pole kõnealuse riigi kodanikud .
Nende inimeste osalemine valimistel , kes pole ELi riigi kodanikud ja seega ka mitte ELi kodanikud , on küsimus , mida ühenduse õigus ei reguleeri .
Seepärast ei saa komisjon seoses nende inimeste osalemisega kohalikel valimistel Lätit suunata .
Sellised küsimused on liikmesriikide otsustada .
Ma mõistan suuliselt vastatava küsimuse kaasesitajate kirjeldatud olukorda , kuid kahjuks ei saa ma neile anda muud vastust , seega peame jätma Läti ülesandeks lahendada see probleem , mille lähendamiseks liidul puudub õiguslik alus .
<sp>
fraktsiooni PPE-DE nimel . - ( LV ) Tänan , härra juhataja , pean teile meelde tuletama , et minu väikesel kodumaal Lätis on 2,3 miljonit elanikku , kellest umbes 1,6 miljonit on rahvuselt lätlased .
Sellegipoolest annavad Lätis riik ja kohalik omavalitsus algharidust kaheksas vähemuskeeles , millest mõned , näiteks romi keel ja eesti keel , on väga väikesed .
Vene keelt kõnelevatest mittekodanikest rääkides ei saa kasutada mõistet " traditsiooniline vähemus ” .
Lääne-Euroopa riikide mõistes võiks neid nimetada uuteks saabujateks või sisserändajateks , kes Nõukogude okupatsiooni ajal saabusid Lätisse ja nautisid paljusid eesõigusi .
Esiteks oli nende eesõigus mitte õppida selle maa ja inimeste keelt , kuhu nad olid saabunud , vaid rääkida ainult vene keeles .
Minu kodumaa on kehtestanud ühe kõige suuremeelsematest naturalisatsiooniseadustest Euroopas just nimelt selleks , et neile inimestele poolele teele vastu tulla .
Kümne aasta jooksul , kui see seadus on kehtinud , on umbes 50 % mittekodanikest saanud kodanikuõigused .
Siiski näitas hiljuti 2008. aasta lõpul läbi viidud uuring , et 74 % inimestest , kes polnud naturaliseerunud , ei soovinud saada Läti kodakondsust .
Teiseks on ainult üks kolmandik mittekodanikest kasutanud õigust registreerida pärast Läti iseseisvuse taastamist sündinud lapsed Läti kodanikena - ainult üks kolmandik .
Miks see nii on , seda ma ei tea .
Proua Ždanoka , kes on valitud Lätist ja esindab vene päritolu Läti kodanikke , ei tee saladust asjaolust , et pärast hääleõiguse saavutamist mittekodanikele oleks järgmine samm nõuda vene keelele teise riigikeele või ametliku keele staatust .
Mida see tähendab ?
Esiteks tähendab see Venemaalt Lätisse tulnud inimeste eesõigustatud staatuse säilitamist ja teiseks oleks see läti keele ja kultuuri [ surma ] otsuse allkirjastamine , sest vene keelt rääkivate inimeste taga on Venemaal veel 140 miljonit inimest , kellel on kasvavad natsionalistlikud ambitsioonid .
Läti keele seisukohalt pole see võimalik , arvestades kui väikesed me oleme , kui vähe meid on .
Lõpuks , me ühinesime Euroopa Liiduga mitte selleks , et säilitada Nõukogude okupatsiooniga loodud jagatud ühiskond , vaid selleks , et see ületada ja säilitada oma identiteet .
Tänan .
<sp>
fraktsiooni PSE nimel . - Härra juhataja , volinik Barrot vastus valmistas väga suure pettumuse .
Ma oleksin oodanud temalt positiivsemat vastust , vaatamata õiguslikele piirangutele , mille raames ta toimib .
Ma arvasin , et ta oleks võinud öelda , et ta teeb kõik võimaliku , et julgustada Lätis muutust Euroopa Liidu mitmekesisuse põhimõtte vaimus .
Ma olen pärit Iirimaalt , ma räägin inglise keelt .
Inglise keel on minu emakeel , kuid ma pole inglane - olen iirlane .
Tegelikkus on see , et Euroopa Liit koosneb paljudest riikidest .
Peaaegu kõigis meie riikides on vähemused ja enamused , kelle ajalugu on seotud impeeriumi osaks , impeeriumiks või kolooniaks olemisega .
Me oleme pidanud sellega hakkama saama .
Kui ma koliksin Lätisse ja elaksin ning töötaksin seal mõnda aega , siis saaksin ma kohalikel valimistel hääletada .
Siiski on Lätis sajad tuhanded inimesed , kes on Lätis sündinud , kuid kes kohalikel valimistel hääletada ei saa .
See on ebaõiglane , kuid ma ütleksin hr Pīksile , et see on ka ennasthävitav , raskuste ja hirmude ületamiseks peavad oma riigis kõik inimesed olema teretulnud .
Peame julgustama neid poliitiliselt osalema .
Võimaldades inimestel kohalikel valimistel hääletada , võimaldaksime neil tunda end kogukonna osana ja oma kohaliku kogukonna juhtimises osalejana ning aitaksime , nagu ütlesin , ületada tõkkeid .
Üks suuremaid ümberasujate kogukondi Iirimaal on britid .
Nad kõik hääletavad Iirimaa kohalikel valimistel .
Nad kõik ei saa hääletada riiklikel valimistel , sest neil kõigil pole Iiri kodakondsust , kuid nad kõik hääletavad Iiri kohalikel valimistel ja annavad väga tähtsa panuse Iiri poliitilisse ellu .
Seega ma pöörduksin nende poole siin saalis , kes on pärit Lätist ja tegelikult ükskõik millisest muust meie liikmesriigist , kus on vähemuse või isegi enamusega probleeme , et nad peaksid meeles , et nende raskuste ja hirmu ületamiseks peavad inimesed olema teretulnud ja neid tuleb kaasata oma poliitilisse protsessi , mitte hoidma neid sellest eemal .
<chp>
<sp>
kirjalikult . - ( SV ) Antud raport sisaldab mitut punkti , mida toetan täielikult , nagu näiteks tõsiasi , et varjupaigataotlejaid tuleks kohelda väärikalt ning et alati tuleks tagada inimõigused .
Mitmele vastuvõtukeskusele suunatud kriitika on õigustatud .
Paljud Euroopa riigid ei täida varjupaigataotlejate ja põgenike väärika vastuvõtu nõuet .
Ent raport sisaldab punkte , mida ma toetada ei saa .
Raporti sisuliseks eesmärgiks on , et ELil peaks olema ühine sisserände- ja varjupaigapoliitika .
Muuhulgas kutsub see teisi liikmesriike üles toetama neid ELi riike , keda " sisserände väljakutsed puudutavad enim " .
June List arvab , et varjupaiga- ja sisserändepoliitika on liikmesriikide asi tingimusel , et austatakse rahvusvahelisi konventsioone ja leppeid .
Ühine sisserände- ja varjupaigapoliitika ähvardaks viia " Euroopa kindluse " tekkeni , mille selgeid märke näeme juba täna .
<sp>
kirjalikult . - Jäin antud raporti hääletusel erapooletuks , kuna Iirimaa ei osalenud 2003. aasta direktiivi vastuvõtmises .
Taolise seisukoha peamine põhjus puudutab varjupaigataotlejate ligipääsu tööturule .
Varjupaigataotlejate tööturule sisenemise keelu taaskehtestab hetkel Dáili käes olev eelnõu .
<sp>
Raport ei kajasta põgenike ja sisserändajate kogetavate armetute tingimuste tegelikku ulatust ELi liikmesriikide kinnipidamiskeskustes .
Ta piirdub traagiliste tingimuste märkimisega , milles nad ellu jäävad , kuid omistab need ELi direktiivide viletsale kohaldamisele .
Seega ühest küljest toetab ta ELi ja valitsuste üldiseid sisserändevastaseid seadusi ja poliitikaid , nagu sätestatud rändepaktis ning Dublini varjupaigasüsteemis , ning teisest küljest protestib selle ebainimlike tagajärgede vastu .
On solvav Euroopa " ühesuunalise tänava " poliitiliste võimude poolt , kes hääletasid Euroopa Parlamendis direktiivide poolt , mis peale kõige muu sätestavad " illegaalsete " sisserändajate kinnipidamise tervelt 18 kuuks , väljendada antud raportis oma eeldatavat kahetsust nende ebainimlike kinnipidamistingimuste üle ning kutsuda üles , et neist kinni ei peetaks .
Euroopa Parlamendi " krokodillipisarad " ei saa vabastada ELi ebainimliku , ekspluateeriva poliitika süüst .
Isegi kõige fundamentaalsemaid meetmeid , rääkimata sisserändajate ja põgenike korraliku toetamise meetmetest ja nende õiguste kaitse meetmetest , saab rakendada ellu ainult ELi poliitika ja ELi struktuuri enese vastandamise ja ümberpööramisega .
<sp>
Liikmesriigid , sealhulgas Kreeka , peavad tegema enam , kasutades ära Euroopa Parlamendi nõudmisi ja ettepanekuid .
Euroopa Parlament süüdistab riikide suhtumist vaestesse sisserändajatesse , kes iga päev oma eluga riskides ELi väravaist sisse käivad .
Riigid , nagu Kreeka , kes on ELi välispiiridel , peaks kaotama ära Eli poolt pakutava potentsiaalse abi ning üritama põgenike ja varjupaigataotlejate õiguste austamise alusel tagada neile inimlikud vastuvõtutingimused .
Isegi vastuvõetamatuid " allahindlusi " arvestades , mida komisjon ja nõukogu on " Euroopa kindlusele " viivat rada jätkates hiljuti sisserändajate õiguste osas kinkinud , on Kreeka tublisti allpool ühenduse nõudmisi põhiõiguste kaitsele .
<sp>
Varjupaiga andmine on riigi ja terve kogukonna viimane žest , millega võetakse omaks suutmatus kaitsta inimõigusi globaalselt , ning siiski tahe selle väärtusskaala alusel toimida .
Seda reguleeriv süsteem peab seetõttu olema sissrändest selgelt eraldi .
Mida enam üritame mõistet laiendada , lülitades sisse asjakohatut , seda vähem väärtust tal on ning segadus saab õigustatud varjupaigataotlejaid ainult kahjustada .
Seetõttu on oluline , et reeglid oleks selged , protseduurid kiired ja kohtlemine väärikas kõikides oludes .
Isegi kui on vaja meetmeid ja variante koordineerida , ei tekita varjupaik arvude , suuruse ja mõiste poolest samu probleeme nagu sisseränne , isegi mitte piirideta piirkonnas .
Liikmesriikidel on oma traditsioonid varjupaiga suhtes ning seda erinevust ei tohiks kahe silma vahele jätta eelmainitud koordineerimise raames .
Mis puudutab varjupaigataotlejatesse , kelle taotlus on lükatud võib tuleks lükata tagasi , siis antud mõiste , mis on suuremeelse , kuid kitsa varjupaiga arusaama tagajärg , ei saa põhjustada vähem inimlikkust inimeste vastuvõtus ja kohtlemises , kes on alati kaitsetud oma seisundi tõttu .
<chp>
<sp>
fraktsiooni UEN nimel . - Proua juhataja , vabandan hääletuse katkestamise eest .
Vastavalt kodukorra artiklile 170 palun täiskogu liikmetel Onesta raporti hääletus edasi lükata seoses petitsioonide menetlemisega , kuna selle küsimusega tegeletakse praegu esimeeste konverentsil parlamendi menetluste reformimise kontekstis .
Esimeeste konverentsil arutletakse 5. märtsil 2009. aastal Onesta raportis käsitletud väga konkreetseid reformiküsimusi ja ma küsin , kas oleks võimalik selle raporti hääletamist edasi lükata märtsi teisel nädalal toimuva Strasbourgi osaistungjärguni .
Palun täiskogul see võimalusel kinnitada .
<sp>
raportöör . - ( FR ) Proua juhataja , püüame olla täpsed .
Käesolev raport muudab meie määrust või toob sellesse selgust , et selgitada , kuidas petitsioonikomisjon petitsioone vastu võtab või ei võta , kuidas petitsiooni esitajatele teavet antakse jne .
Põhiseaduskomitee kiitis selle ühehäälselt heaks , minu arvates vist ühe vastuhäälega .
Seega ei ole see raport minu arvates eriti vastuoluline .
Selles on aga üks punkt , milles olime leppinud kokku teha selgeks , et kui Lissaboni leping jõustub , tuleb petitsioonide esitajaid lihtsalt teavitada , kui petitsioon , mida ei esitatud mitte parlamendile , vaid Euroopa Komisjonile - teate küll , need miljonite allkirjadega petitsioonid - , on seotud nende petitsiooniga .
Kui ma õigesti aru saan , siis see ongi see artikkel , viite tõttu võimalikule tulevasele lepingule , mis probleemi tekitab .
Mina isiklikult võin selle edasilükkamisega 5. märtsini elada ; ma võin isegi elada " kiirhääletusega ” , mis selle muudatusettepaneku tagasi võtab .
Teisest küljest oleks väga kahetsusväärne , kui me ei suudaks oma määrust korda teha praegu , kui minevikus on esinenud nii palju probleeme .
Olen teie kätes , daamid ja härrad .
<chp>
<sp>
( IT ) Austatud juhataja , daamid ja härrad , Itaalias avaldas sõltumatu Kommunikatsiooniamet 43. resolutsiooni , mis on suunatud riigitelevisiooni vastu , kes rikkus Itaalia kodanike õigusi olla informeeritud radikaalide algatustest .
Itaalias ei ole kümme kuud tagasi toimunud valimistest saati üle kantud valimisdebatte ; nende edastamine on ebaseaduslikult peatatud .
Itaalia parlamendi raadio ja televisiooni järelevalvekomisjon ei kohtu , mis on samuti seadusevastane .
Probleem ei puuduta ainult härra Berlusconit : see puudutab parempoolsete , keskparteide ja vasakpoolsete süsteemi , mis rikub Itaalia kodanike kodaniku- ja poliitilisi õigusi .
Härra Pannella ja mina peame jätma homme oma töö ja kiirustama Itaaliasse , et püüda luua vägivallatu vastuhaku vorme sellele uuele demokraatia eitamise vormile .
Saadame kõikidele kolleegidele teatise , kus selgitame üksikasjalikult nende rikkumiste olemust ning palume teie toetust ja abi .
<sp>
( PL ) Austatud juhataja , taas kord olen sunnitud siin parlamendi istungisaalis rääkima Leedu rahvusvähemuste õiguse eest , mida Leedu võimud ja kohtusüsteem julmalt rikuvad .
Vilniuse ümbruses on üle seitsmekümne protsendi elanikkonnast poolakad .
Senini olid tänavate ja linnade nimed kahes keeles , nagu paljudes Euroopa Liidu riikides , kus on rahvusvähemusi .
Veidi aega tagasi otsustas Leedu Kõrgem Halduskohus , et poolakeelsete tänavasiltide lisamine leedukeelsetele on ebaseaduslik ja käskis need eemaldada .
Vilniuse kohalik omavalitsus viis selle otsuse ellu - võeti maha poolakeelsed tänavasildid piirkonnas , kus enamik elanikkonnast on poolakad .
Selline asi ei ole vastuvõetav riigis , mis on olnud viis aastat Euroopa Liidu liige .
See on äärmusliku natsionalismi tunnus , näitab vähemusrahvuste õiguste eiramist ja rikub aluspõhimõtteid , millele Euroopa Liit on rajatud .
Nõuan , et Leedu võimud taastaksid poolakeelsed tänavate ja linnade sildid piirkondades , kus enamik elanikke on poolakad .
<sp>
( EL ) Austatud juhataja , terrorism töötajate vastu , mida toetavad repressiivsed riigimehhanismid , on nüüd orjatöökohal tavalähenemine .
Tuhanded töötajad koondatakse ning töötajate põhiõigust tööle ja sotsiaalseid õigusi kärbitakse nii , et need oleksid sobilikud pealesurutud ühtlustavasse malli .
Üks tüüpiline näide on Ühendkuningriik , kus avastati , et eraettevõte kogub teavet töötajate ametiühingu ning sotsiaalse ja poliitilise tegevuse kohta ning müüb seda ettevõtetele .
Kreekas on töövaidlused koondatud töötajate tööle tagasivõtmise osas kuulutatud ebaseaduslikuks .
Töötajad on selgelt otsustanud oma õigusi kaitsta ja kasutavad 22-aastase töötaja Nikos Nikopoulose sõnu , mida ta kasutas Kreeka kõrgemale apellatsioonikohtule saadetud avalikus kirjas , kus ta mainib muu hulgas järgmist :
' Minu jaoks eksisteerivad siin elus teatud asjad , mida ei saa osta ega müüa .
Minu palk peab olema minu võõrandamatu õigus , et saada rikkusi , mida ma toodan ja mis mulle kuuluvad .
Oma kompromissitu keeldumise tõttu altkäemaksust või terroriga leppimisest vallandati mind juba teist korda .
Mina ja mu pere oleme saanud otseseid ähvardusi . '
See avaldus näitab kenasti , mida töötajad tahavad ja millise tee nad valivad .
( Juhataja katkestas kõneleja . )
<sp>
( HU ) Viimastel päevadel , ehk osaliselt kriisi tõttu , on viimase viie aasta jooksul liitunud liikmesriikide avalik arvamus reageerinud üha suurema tundlikkusega igasugustele sammudele , mis võivad kahtluse alla seada nende liikmelisuse võrdsuse ja identsed standardid .
Mis puudutab mu enda valimisringkonda , siis oleme Rootsi televisioonist ja seejärel Internetist kuulnud süüdistusi , et hanede kitkumise viis Harkakötöny külas on loomade julm kohtlemine , ent nimetatud kohas ei ole hanesid tegelikult juba aastaid peetud .
Mul on hea meel , et selles asjas on esitatud laimuhagi .
Sarnaseid laimavaid avaldusi tehti hiljuti minu riigi hanekasvatajate vastu seoses sundtoitmisega .
Sellised avaldused on põhjustanud boikoti töötlejate vastu , mis on tekitanud majanduslikku kahju .
Huvitaval kombel ei ole selliseid süüdistusi esitatud vanade liikmesriikide vastu .
See on majanduslikest huvidest tingitud tegevus , aga teine , üheselt poliitiline laimuvorm on väited romide vastu suunatud rünnakute kohta Ungaris , nagu need oleksid tegelikult aset leidnud , kuigi praeguseks on enamikel juhtudel olnud võimatu leida tõendeid , et sellised rünnakud on tõepoolest toimunud .
Palun , et komisjon sellisel poleemikal tähelepanelikult silma peal hoiaks ja seda ei levitaks , sest sellised väited võivad enne valimisi tõsiselt õõnestada Euroopa Liidu mainet minu riigis .
<sp>
( FR ) Austatud juhataja , parlamendi humanitaarabi alalise raportöörina naasin just Kivust Kongo Demokraatlikus Vabariigis ning lootsin edastada teile optimistliku teate , et sealne olukord on lahenenud ja et ümberasustatud isikud on kodudesse naasnud .
Kahjuks kärpis mu optimismi president El Béchiri otsus suurima humanitaarkriisi kohta Darfuris .
Tõsi , president El Béchir , see tuleks edasi lükata , sest see on õigupoolest võitlus karistamatuse vastu ning tagada tuleb rahvusvahelise humanitaarõiguse järgimine .
Ent president El Béchir just suurendas temavastaseid tõendeid , kui langetas otsuse , mis on halb kahel põhjusel : esiteks sellepärast , et see suurendab juba olemasolevaid kaebusi tema vastu , ja teiseks sellepärast , et juba see üksinda tuleks kaevata rahvusvahelisse kriminaalkohtusse , sest tagajärjed Darfurile on humanitaartasandil äärmiselt tõsised .
Siis maailm ei unustaks , ent ainult sõnadel pole mingit mõju , austatud juhataja .
Ma saan aru , et muutsime asja , aga peame üle minema sõnadelt tegudele .
<chp>
<sp>
( EL ) Austatud juhataja , komisjoni direktiivi ettepanekut diskrimineerimise kaotamise kohta on tabanud paljude Euroopa kodanike vastuseis ; nad kahtlevad sellise ettepaneku valiidsuses , sest see puudutab nende õigust otsustada omas riigis nende küsimuste üle , milles Euroopa Liidul pädevus puudub .
Minu arvates ei peaks me Euroopa valimiste lähenedes selliseid teemasid tõstatama .
Sümbolite kaotamise ja elu üle otsustamise õiguse kaotamise õigus kuulub riikidele .
Ajal , kui Euroopa Parlament kaotab struktuure , mille kaudu parlamendiliikmed saavad end vabalt väljendada , nagu näiteks fraktsioonidevahelised rühmad , ei saa me rääkida diskrimineerimise kaotamisest .
<sp>
Austatud juhataja , kuu aega tagasi käisime teiega koos aasta teisel külaskäigul Gazas .
Meie eeskuju on järginud teisedki - seal on käinud Javier Solana , lõpuks ometi ka Tony Blair , ning parlamendi president ise on käinud seal vaatamas , millised on palestiinlaste praegused elutingimused .
Parlament palus lõpetada majandusblokaadi , aga suures osas kestab see endiselt .
Nädal nädala järel jätkavad iisraellased palestiinlaste kollektiivset karistamist .
Meie sõnad on kenad , aga nende väärtus on väike , kui Iisrael neid ei kuula .
Proua asepresident , palun paluge presidendil kokku kutsuda fraktsiooni esimeeste ja tema kabineti koosolek , kus arutatakse , kuidas meie sõnu tegudeks muuta .
Mu valijad küsivad minult kogu aeg : " Teil on Iisraeliga assotsiatsioonileping .
Kuidas me hoiame seda suhet ühe poolega , kui ta eirab meie huve ja suhtub meie sõnadesse põlgusega ? ”
<sp>
Tänan härra Davies , edastan teie palve .
<sp>
( RO ) Euroopa väärtused on Rumeenia haridussüsteemile eriti olulised .
Meie kolleegide László Tőkési , Csaba Sógori ja Iulius Winkleri valimiskõnedel kaob vahel side reaalsusega .
Rumeenia pakub vähemusrahvustele laialdast haridust nende emakeeles .
Tahaksin rõhutada seda olulist rolli , mis on riiklikul Babeş-Bolyai Ülikoolil Cluj-Napocas ungarikeelse hariduse andmisel .
Babeş-Bolyai Ülikooli 1995. aasta hartas sätestatud multikultuurne struktuur tagab täieliku sõltumatu õpetuse rumeenia , ungari ja saksa keeles ning juudi keeles akadeemilise hariduse igal tasandil .
Babeş-Bolyai Ülikoolis on näha mitmeid ungari- ja saksakeelseid märke ja kirju .
Seitsmeteistkümnes teaduskonnas pakutakse praegu rumeenia- ja ungarikeelseid kursusi ning üheteistkümnes rumeenia- ja saksakeelseid .
Kahes teaduskonnas - reformeeritud teoloogia ja roomakatoliku teoloogia teaduskonnas - on kursused ainult ungari keeles .
<sp>
( SL ) Tunnen heameelt Horvaatia valitsuse tänase otsuse üle reageerida põhimõtteliselt positiivselt Euroopa Komisjoni vahendamisalgatusele Sloveenia ja Horvaatia vahel .
Kahjuks hõlmab see positiivne vastus tarbetut tingimust , mis vähendab oluliselt vahendamisvõimalust .
Aga oluline on teha koostööd , et luua tingimused , mis võimaldavad vahendamise algust nii pea kui võimalik , et rahustada mõlema riigi poliitilist kliimat , mis võimaldaks dialoogi parematel tingimustel .
Peame Euroopa Liidu laienemise protsessi edendama ja sellepärast on meil vaja Lissaboni lepingut .
Aeg on kriitilise tähtsusega ja sellepärast loodan , et vahendamise raamleping saab peagi valmis .
<chp>
<sp>
kirjalikult . - ( IT ) Härra juhataja , hääletasin proua Gibault ' i raporti poolt meeste ja naiste võrdse kohtlemise ning juurdepääsu kohta lavakunsti valdkonnas .
Nõustun proua Gibault ' i raporti eesmärkidega tunnustada viisi , kuidas identiteete lavakunsti valdkonnas sotsiaalselt ja kultuuriliselt luuakse , ning pakkuda välja konkreetseid lahendusi , mis parandaks tasakaalustamatust seoses praeguse ebavõrdse olukorraga .
Kõiki olemasolevaid oskuste allikaid tuleks kasutada sektori hea tervise ning meeste ja naiste isikliku arengu huvides .
Lõpuks arvan , et on väga oluline leida kiiresti lahendusi lastesõimede avamiseks kultuuriettevõtetes , mille lahtiolekuajad on sobitatud proovi- ja etenduseaegadega .
<sp>
Härra juhataja , toetan härra Schwabi raportit süsinikdioksiidi heite ja maanteeohutuse vähendamise kohta .
On oluline , et jõupingutused vähendada süsinikdioksiidi heidet ei õõnestaks teisi sama olulisi automudeli aspekte ega mõjutaks negatiivselt maanteeohutust .
Usun , et Euroopa autotööstuse arengu edendamine ja sellesse investeerimisse võimaldab meil tõhusalt kaitsta töökohti kõnealuses sektoris , mis on majanduskriisi all kõige rohkem kannatanud .
<sp>
kirjalikult . - ( LT ) Nüüd on olemas uusi tehnoloogiaid , mis oluliselt parandavad trandpordiohutust ( nt elektroonilised stabiilsussüsteemid ) või vähendavad süsinikdioksiidi heite hulka ( nt madala veeretakistusega rehvid ) , kui sellised tehnoloogiad paigaldatakse standardina uutesse mootorsõidukitesse .
<sp>
kirjalikult . - Euroopa Parlamendi liige Schwab on esitanud raporti , mille eesmärk on suurendada sõidukite ohutust , kehtestades rohkem ohutusmeetmetega seotud nõudeid autotootjatele .
Kõik liidus toodetud uued autod peavad olema kooskõlas tehniliste nõuete ja meetmetega , mis vähendavad nende keskkonnamõju , seonduvat mürareostust ja suurendavad nende maanteeohutust .
Määruses on ühendatud edusammud Euroopa tootmises ja tehnoloogias ning suurem ohutuse kaitsetase , mida Euroopa tarbija võib oodata .
Kõnealused uuendused aitavad vähendada süsinikdioksiidi heidet , kütuse tarbimist ja mürareostust .
Mul on hea meel toetada raportit , mis on meile kõigile kasulik .
<sp>
kirjalikult . - ( DE ) Hääletasin kõnealuse raporti poolt , sest tarbijad vajavad ja tahavad ohutumaid ja keskkonnasõbralikumaid sõidukeid .
Seoses sõidukite ohutusega tervitan eelkõige elektroonilise stabiilsussüsteemi kohustuslikku paigaldamist sõiduautodele alates juba 2011. aastal ehitatavatest .
Seoses rehvidega usun , et jõupingutused vähendada süsinikdioksiidi heidet paremate rehvide kasutusega , millel on väiksem veeretakistus ning elektrooniliste rehvirõhu seiresüsteemide kasutuselevõtmine on kasulikud .
Süsinikdioksiidi heite vähendamine ei tohi siiski olla rehvide ohutuse , st nende märghaardumise kulul .
Samuti on mul hea meel , et olemasolevaid varusid ei pea , nagu algselt planeeritud , eemaldama turult 12 kuu jooksul , vaid alles 30 kuu jooksul pärast uue standardi kehtestamist .
See ennetab vajaduse hävitada rehvivarusid , mis põhjustaks täiendavat keskkonnakahju .
Lisaks sellele võimaldame tarneettevõtetele , kes on majanduskriisist niigi lüüa saanud , piisavat üleminekuaega kohaneda neile esitatavate suurte nõuetega .
<chp>
<sp>
( RO ) Rumeenias on ütlus , et hästikasvatatud inimene on väidetavalt " oma seitse esimest eluaastat kodus veetnud " .
Väiksed lapsed peavad olema oma perekonnaga koos , et saada kasu oma vanemate otsesest järelvalvest ja hoolitsusest .
Vanemaid , kes otsustavad ajutiselt välisriiki tööle minna , tuleb toetada nende püüdlustes võimalikult kiiresti perekonnaga taasühineda .
Paljudes liikmesriikides pakuvad koolid vahendeid residentriigi keele õppimiseks .
Tõepoolest , mõnes liikmesriigis on seal illegaalselt elanud perekonnad saanud oma asukoha seaduslikustada , kui neil on lapsed kooli registreeritud , ning nad on saanud isegi sotsiaalmajutuse .
Lapsed on ühiskonna kõige kallim vara ning meie kohustuseks on tagada neile nende harmoonilist arengut soodustavad tingimused .
Formaalharidus , hoolitsus ja laste integratsioon ühiskonda on vajalikud tingimused , et võimaldada ühiskondlikul Euroopal kõigile oma kodanikele võrdseid võimalusi pakkuda .
Ma õnnitlen proua Plumbi kõnealuse algatuse eest .
See on aktuaalne teema , mis on tuleviku seisukohalt äärmiselt tähtis .
Õnnitlen !
<sp>
( SK ) Kui töötajad välja rändavad , saavad lastest sageli oma perekonna paranenud majandusseisundi ohvrid .
Endist Tšehhoslovakkia Sotsialistlikku Vabariiki tabas sõdadevahelisel ajal suur väljarände laine , peamiselt just Ameerika Ühendriikidesse .
Need olid siiski väljarändajad , kes elasid kodus äärmiselt vaestes tingimustes .
Ning isegi kui lapsed jäid ajutiselt ühe vanema hoole alla , juhtus see tavaliselt ainult teatud ajaks .
Tänapäeva tarbimisühiskonnas ja ohus olevate peresuhete juures on traagilisi juhtumeid märgatavalt rohkem .
Sageli ei ole äärmine vaesus see , mis ajendab vanemaid välisriiki tööle minema .
Tihti ei tule üks vanematest või kumbki kunagi tagasi ning nad on ükskõiksed oma laste saatuse suhtes , kelle parimaks lootuseks on lähisugulaste hoole alla jäämine .
Me peaksime seda aspekti seoses piirkondliku arengupoliitikaga meeles pidama ning püüdma piirkondlikke erinevusi kõrvaldada , seda eriti uutes liikmesriikides .
<sp>
komisjoni liige . - ( CS ) Daamid ja härrad , ma arvan , et käimasolev arutelu on selgelt näidanud , et see on tähtis teema , mille kallal me peame töötama , hoolimata sellest , kas meil on lõpliku otsuse langetamiseks praegu piisavalt üksikasjalikku teavet või mitte .
Lõppude lõpuks on teadaolevad faktid piisavalt mõjuvad , tegemaks selgeks , et me peame nende küsimustega tegelema ning võtma tegusa lähenemisviisi .
Ma olen öelnud , et komisjon on ette valmistanud juba uurimused , millest üks saab valmis selle aasta lõpuks .
Minu arvates on samuti selge , et suurem osa vastutusest ja vastumeetmetest peab tulema liikmesriikide algatusel , kuna perepoliitika on üldiselt liikmesriikide küsimus .
Muidugi on ELil ka kahtlemata omad võimalused , kuna võõrtöötajatega seotud küsimused on seotud ka nende sotsiaalkindlustusega , sotsiaalmaksete ülekandmise ja mitme teise küsimusega .
Seega oleks minu vastus teie küsimusele , et see on ennekõike liikmesriikide probleem , kuid ka ELil on selles oma osa , mis ei ole minu arvates üldsegi mitte ebaoluline .
<sp>
Ma olen saanud ühe resolutsiooni ettepaneku , mis on esitatud vastavalt kodukorra artikli 108 lõikele 5 .
Arutelu on lõppenud .
Hääletus toimub neljapäeval , 12. märtsil 2009 .
<chp>
<sp>
- ( DE ) Härra juhataja , see raport saadab olulise signaali riigile , kes mängib stabiliseerivat rolli , kellel on eeskujulik vähemusrahvusi käsitlev seadusandlus , laiapõhjaline enamusvalitsus , milles on esindatud kõik rahvused , ning kes peaminister Gruevski juhtimisel on võtnud selge kursi Euroopale .
Seepärast hääletasin hea meelega selle raporti poolt ning usun , et võiksime eriti rõhutada kaht punkti : esiteks me tahame , et nõukogu ja komisjon nimetaksid meile aasta , mil ühinemisläbirääkimised algavad , ning teiseks , me ei salli mingit kahepoolset tülitsemist ja kindlasti mitte seoses selle pentsiku nimeküsimusega .
Riigi nimi on Makedoonia , sobib see mõnedele inimestele või mitte , ning me peame viimaks alustama sellele riigile tee tasandamist Euroopasse .
<sp>
- ( NL ) Härra juhataja , ma hääletasin härra Meijeri raporti vastu sellepärast , et mina ja mu fraktsioon oleme arvamusel , et pärast Horvaatia ühinemist tuleb laienemine määramata ajaks peatada .
Euroopa kodanikud ei taha midagi teada edasisest lühikese või keskmise tähtajaga laienemisest ning muidugi ei taha nad eriti teada laienemisest , mis hõlmab Türgit .
Veel on aega , et parlament võtaks viimaks kuulda neid , keda ta eeldatavasti esindab .
Selles olukorras olen ma vastu ka ühinemisläbirääkimiste alustamisele endise Jugoslaavia Makedoonia Vabariigiga , millele see parlament üles kutsub , samuti Euroopa perspektiivi lubamisele tervele Lääne-Balkanile .
Mõned neist riikidest või üksustest on läbinisti islamimaad ning minu arvates ei tohiks neil lubada Euroopa Liiduga ühineda .
<sp>
Härra juhataja , olin tänase hääletamisega väga rahul .
Külastasin Makedooniat väga hiljuti Westminsteri Demokraatiafondi nimel , mille asutas Margaret Thatcher minu maa peaminister olles , ning nägin elavate poliitiliste parteide ja paeluva maksupoliitikaga riiki , kus nii ettevõtte- kui tulumaksule on ühtne maksumäär , nägin kasvava majandusega riiki .
See on riik , milles eeloleval kuul toimuvad vabad , tõesed ja ausad valimised - arvatavasti tulevad need paremad hiljuti meil Ühendkuningriigis toimunutest .
Sellisel riigil tuleks lubada Euroopa Liiduga ühineda , kui ta peaks seda oma enesemääramise põhjal soovima - see ongi põhjus , miks mu eelnevalt kõnelnud kolleegid peaksid selle teema üle järele mõtlema .
Oleme praegu näinud märkimisväärseid muutusi ning sellepärast on Kreeka parlamendiliikmed lasknud end siiani paista täiesti rumalaina ja sattunud naeruväärsesse olukorda oma vastuväidete tõttu selle riigi nimele , mis on Makedoonia Vabariik .
<sp>
Härra juhataja , pärast härra Heaton-Harrist kõnelemisel on probleemiks see , et ta mainis juba mitmeid punkte , millest mina tahtsin selle küsimuse puhul rääkida .
Mulle tundub jõhkralt absurdne , et Kreeka aina jätkab seda pikaleveninud ja , ausalt öeldes , naeruväärset tiraadi nime Makedoonia vastu .
Minu valimisringkonnas on mõned ilusad maakonnad - Durham , Northumberland - ja mul ei oleks tõesti midagi selle vastu , kui mõni muu liikmesriik tahaks endale nende fantastiliste maakondade nime võtta .
See on haledalt naeruväärne , kui ühinemisläbirääkimisi ei saa pidama hakata mitte vaidluste pärast etnilistes , demokraatlikes või inimõiguste vallas , vaid lihtsalt sellepärast , et riik on otsustanud endale nimeks võtta Makedoonia .
Ma loodan , et Kreeka parlamendiliikmed hakkavad nägema selle asja mõtet .
Ma loodan , et Makedoonia üle hakatakse otsustama vabade kriteeriumide põhjal , mida kohaldatakse ka kõigile teistele , ning kui ta neid kriteeriume täidab , kui ta on demokraatlik ilmalik riik , kui ta järgib õiget poliitikat inimõiguste alal , siis peaks tal , nagu teistelgi liikmesriikidel , olema õigus ühineda ja mitte sattuda üksnes nime pärast Kreeka naeruväärse veto alla .
<sp>
Härra juhataja , EL ja Ühendriigid on nimetanud Tamili Tiigrid terroristideks , kuid õnneks paistab , et nüüd võib nende verejanuline võitlus iseseisva Tamili kodumaa eest viimaks lõppeda .
Sri Lanka väärib samasugust rahulikku elu , nagu on meil siin Euroopas .
Nagu mu kolleegidki siin täiskogul , toetan ma Sri Lanka ühtset riiki .
Mõtlen , et on asjakohane märkida ka protokolli , et minu arvates oleks ehk hea mõte anda tamilitele selle ühtse riigi raamides teataval määral autonoomiat .
Ma ei toeta Tiigrite vägivaldset võitlust ning olen seisukohal , et tegelikult on väga oluline , et Sri Lanka armeel lubataks oma sõjalist tegevust Tamili Tiigrite vastu jätkata .
Siiski on asjakohane tunnistada , et praegu on Sri Lankas humanitaarkriis ning abiasutustel tuleks võimaldada sinna pääseda .
Nii et ehk on asjakohane paluda võitluse peatamist , et abiasutused kohapeale pääseksid ning tsiviilisikud saaksid vaidlusalustest piirkondadest lahkuda .
Ent pärast seda peame lubama armeel tema aktsiooni jätkata .
<chp>
<sp>
kirjalikult . - ( RO ) Arvan , et ELi institutsioonid peavad jätkama Haagis asuva rahvusvahelise kriminaalkohtu toetamist .
Selles kohtus on kohut mõistetud paljude sõjakurjategijate üle , kuid samas peame ka meeles pidama selle otsuste laiemat tähendust , nagu näiteks panus Lääne-Balkani rahvaste lepitamisprotsessi .
Tahan juhtida teie tähelepanu faktile , et paljusid Haagi rahvusvahelise kriminaalkohtu süüdistusi või otsuseid on Lääne-Balkani eri regioonides vaieldavaks peetud .
Neist reageeringutest , mis moodustavad osa rahvusvahelise kriminaalkohtu pärandist , võib mõndagi õppida .
Samas rõhutavad need reageeringud vajadust nii edasikaebuste koja kui ka kohtuasjade lõpetamise kava järele .
Ärgem siiski unustagem , et paljude sõjakurjategijate üle pole veel kohut mõistetud .
ELi institutsioonid peavad toetama Lääne-Balkani riikides riiklikul tasandil läbiviidud juurdlusi .
Euroopa Liidu Nõukogu peab pärast rahvusvahelise kriminaalkohtu ametiaja lõppu sätestama selged normid piirkonna riikide kohtusüsteemi toimimise hindamiseks .
Süüdlaste üle tuleb korralikult kohut mõista ning neid nende tegude põhjal individuaalselt karistada .
Õiglust tuleb kohaldada igaühe jaoks ühtemoodi .
<sp>
kirjalikult . - Hääletasin selle raporti poolt , millega tagatakse , et kõik need , kes endises Jugoslaavias sõjakuritegusid sooritasid , õigusemõistmisest ei pääseks .
Toetan seda raportit , sest see pikendab kahe aasta võrra ajutise kriminaalkohtu volitusi , mis tegeleb nendega , kes endises Jugoslaavias sõjakuritegusid sooritasid , andes piisavalt aega , et pooleliolevad kohtuprotsessid lõpule viia .
<sp>
kirjalikult . - ( PT ) Hääletasin Euroopa Parlamendi resolutsiooni poolt veevarude kohta seoses viienda ülemaailmse veefoorumiga , sest ma usun , et aastatuhande arengueesmärkide saavutamiseks on tarvis kiiresti välja töötada veevarustuse ja haldamise ülemaailmne poliitika .
Nende eesmärkide siht on vähendada 2015. aastaks poole võrra nende inimeste hulga osakaalu , kellel puudub püsiv juurdepääs puhtale joogiveele .
Ülemaailmne finantskriis tähendab siiski , et liikmesriigid peavad tugevdama oma toetust vähem arenenud riikidele arendustegevuseks antava riigiabi ning kliimamuutuse mõjudega kohanemiseks ja nende mõjude vähendamiseks tehtava koostöö kaudu .
<sp>
kirjalikult . - ( PT ) Isegi vesi ei pääse Euroopa Parlamendi enamuse privatiseerimis- ja liberaliseerimisagarusest .
See resolutsioon on õige , kui kinnitab , kuigi tingivas kõneviisis , et " vesi on inimkonna ühine ressurss ja juurdepääs joogiveele peaks olema üldine põhiõigus ” ning et " vesi on avalik hüve , mis peaks olema avaliku sektori kontrolli all ” .
Sellele järgnev tekst on siiski tõsine ja vastuvõetamatu .
Resolutsioonis kinnitatakse , et kuigi vesi võib olla avaliku sektori kontrolli all , saab selle haldamise siiski " osaliselt või täielikult ” anda üle erasektorile .
See tähendab , et avaliku sektori hooleks antakse kogumis- ja varustusinfrastruktuuridesse investeerimine , erasektorile aga tulutoov osa , nimelt tarbijate maksustamine .
Selliseid eksperimente on juba tehtud mitmes riigis , eriti Ladina-Ameerikas , kus hinnad on kasvanud uskumatult kiiresti ja kvaliteet alla käinud .
Me ei nõustu ka sellega , et vastutama pannakse põllumajandus , koheldes ühtviisi põllumajandustööstust ja väiketalunikke , nii et viimased kõrgete veehindade all kannatavad .
Kapitalistliku kriisi kasvades näib vesi olevat ahvatlev vara kasumi loomiseks , mida kapital nii tungivalt vajab .
Me arvame jätkuvalt , et vesi peab jääma eranditult avaliku sektori kontrolli alla , ja seda nii hankimise kui ka varustamise mõttes .
<sp>
kirjalikult . - ( FI ) Härra juhataja , ma hääletasin härra Bermani resolutsiooni poolt , mis käsitles viiendat ülemaailmset veefoorumit .
Ülemaailmne veefoorum toimub iga kolme aasta tagant ja leiab järgmisel nädalal aset Istanbulis .
See on võimalus arutada vee ja veeressursside haldamise globaalpoliitilisi lahendusi ning teha nende jaoks ettevalmistustööd .
Kaks aastat tagasi koostasin ise AKV-ELi parlamentaarsele ühisassambleele raporti vee haldamise kohta arengumaades .
Nagu nähtub ka härra Bermani resolutsioonist , on vilets haldamine suuresti põhjuseks , miks maailma veeolukord on halb .
Toetust on tarvis peamiselt piirkondliku otsustusvõime ja koostöö suurendamiseks .
Ilmne on ka see , et erasektor üksi ei suuda vee infrastruktuuride arendamiseks välja käia Maailmapanga hinnangulist 49 miljardit USA dollarit aastas ( kuni 2015. aastani ) .
Veevarustuse probleemidega tegelemisel võiks lahenduseks olla vajalike fondide asutamine avaliku ja erasektori vahelise partnerluslepingu abil , eriti kui riigile kuuluvad äriühingud kannatavad rahaliste vahendite nappuse all ja privatiseerimise võimalus puudub .
Samuti ei tohiks veeprobleemidele lahenduse otsimisel alahinnata teadusuuringute tähtsust .
Eluliselt tähtis on ka põhjavee ressursside asjakohane järelevalve ja nendesse investeerimine .
Nagu energia , muutub ka vesi üha rohkem poliitiliseks küsimuseks ning tulevikus tekib sellele juurdepääsu tagamiseks tohutu võitlus .
On selge , et vesi tuleb muuta poliitiliseks prioriteediks , enne kui on liiga hilja .
<chp>
<sp>
( IT ) Härra president , daamid ja härrad , mul on teile küsimus Euroopa Ülemkogu kohta .
Kuulsime , et te ütlesite Euroopa Ülemkogu koosolekul , et parlament on nõus sellega , et komisjoni presidendi valimine peaks toimuma 15. juulil ning ülejäänud komisjoni valimised pärast Lissaboni lepingu kinnitamist .
Ma sooviksin teada , kas see on tõsi või mitte , ning kui on , siis millistel alustel te seda ütlesite ?
<sp>
Proua Frassoni , kuna te ka ise tookord kohal viibisite , olen ma kindel , et te mäletate , kui me seda asja esimeeste konverentsil arutasime .
15. juuli suhtes oli ainult üks vastuväide ning see tuli teilt endilt .
Kõikide teiste fraktsioonide esimehed jagasid minu vaateid , mida ma nõukogus esitasin .
Igal juhul on teil võimalus lugeda täpset sõnastust , mida ma oma esinemisel kasutasin .
See kõne on saadaval kõikidele Euroopa Parlamendi liikmetele ja ka avalikkusele .
<chp>
<sp>
komisjoni president . - Härra juhataja , lubage mul taas tõsta esile seda suurepärast koostööd , mida oleme eesistujariik Tšehhiga teinud .
Eestistujariik annab suurepärase panuse Euroopa hüvanguks selles väga keerulises olukorras ning minu arvates väärivad nad meie täit toetust .
Lubage mul oma jutt kokku võtta .
Alati , kui asun kokkuvõtet tegema , näen , kuidas rahvamassid kuulama tulevad !
( Naer )
Lubage mul oma jutt kokku võtta sellega , et väljendan oma heameelt Euroopa Ülemkogu tulemustele osaks saanud ulatusliku toetuse üle .
Üksmeelt ei ole , kuid leian , et on õiglane öelda , et üldiselt leidis tunnustust see , et tegemist on oluliste tulemustega , ning mind julgustab see , mida ma ise nimetan kolme institutsiooni - Euroopa Parlamendi , nõukogu ja komisjoni ühiseks pühendumiseks ühendada jõud selle nimel , et tuua Euroopa kriisist välja .
Me võime otsustatu üle uhked olla , kuid mingit enesega rahulolu ei tohiks olla .
Vaja on teha enamat ning me peaksime püsima fookuses - kuid kui näitame oma usaldust , siis oleme nendes jõupingutustes edukad .
Usaldus peab olema võtmesõnaks - usk meie suutlikkusse täita oma lubadused , usaldus meetmete ja nende elluviimise suhtes , ning nagu ma varem ütlesin , elluviimisse ja mitte kätega vehkimisse .
Ausalt öeldes ma ei usu , et usaldus suureneb siis , kui iga kuu või iga nädal mingi uus kava välja kuulutada .
Usaldus suureneb siis , kui me keskendume koos kokkulepitu elluviimisele ja nende jõupingutuste tõhusale koordineerimisele .
Vaja on seda , et usaldataks meie võimet õigusloomet puudutavat tegevuskava ellu viia - ilma reguleeriva raamistikuta ei suuda me tekitada usaldust selle vastu , et muutustel on püsiv mõju .
Vaja on seda , et usaldataks euroala maksvust ja usaldatavust ning meie võimet koondada vajalik toetus iga euroalasisese või -välise liikmesriigi jaoks , kes seda vajab .
Samuti on vaja , et oleks usaldust meie ühise pühendumise vastu säilitada meie eriline sotsiaalne turumajandus ning meie pikaajaline tegevuskava vähem süsinikdioksiidi heitekoguseid tekitava majanduse nimel .
Ma tõesti usun , et me ei saavuta edu kõnedega enda lüüasaamisest ja omalaadi alaväärsuskompleksiga , mis puutub Ameerika Ühendriikidesse .
Tegelikult näen juba täna , et ameeriklased on lähenemas sellele , mis on olnud traditsiooniliselt Euroopa seisukohaks .
Ameeriklased lähenevad meie seisukohtadele kliimamuutuste osas ja meil on selle üle hea meel .
Ameeriklased lähenevad vajadusele tugevdada hoolekandesüsteemi .
Seetõttu ma tõesti ei usu , et see arutelu , mille tunnistajaks vahel olen ja milles vihjatakse , et ameeriklased ja eurooplased lähenevad kriisile väga erinevalt , oleks kasulik arutelu .
Vastupidi - me näeme Euroopa ja Ameerika Ühendriikide ja loodetavasti ka teiste vahel , kuna asi ei puuduta üksnes meid ja ameeriklasi , suuremat lähenemist ja seetõttu olen kindel G20 tippkohtumise positiivsetes tulemustes .
Ma leian , et on oluline uskuda , et olukorra lahendamine on meie endi ja mitte teiste kätes .
On oluline usaldada Euroopa vahendeid ning see laienenud Euroopa suudab tänu meie kooskõlastatud tegevusele selle majanduslanguse vastu võitlemisel reageerida meie kodanike kõige suurematele probleemidele , sealhulgas loomulikult probleemile , mis on minu esimene mureküsimus , s.t kasvav tööpuudus .
Kokkuvõtteks - neil põhjustel leian , et me peaksime tuginema sellele , mis juba kokku lepitud , ning keskenduma nüüd otsustatu elluviimisele , kasutades selleks jõulist koordineerimist ning suurt pühendumist konkreetsete tulemuste saavutamiseks .
( Aplaus )
<sp>
- Arutelu on lõppenud .
Kirjalikud avaldused ( kodukorra artikkel 142 )
<sp>
Ma soovin väljendada oma toetust otsustele , mis võeti vastu hiljutisel Euroopa Liidu tippkohtumisel Brüsselis .
Eriti teretulnud on hädavajalik otsus suurendada hädaolukordade fondi 25 miljardilt eurolt 50 miljardi euroni .
Tegemist on fondiga , mis on loodud spetsiaalselt nendele Kesk-Euroopa riikidele , kes seisavad silmitsi kriisiga maksete tasakaalu osas .
Tuginedes meetmetele , mis on vastu võetud euroala riikide kaitsmiseks ülemaailmses kriisis , on see otsus selgeks tõendiks Euroopa Liidu solidaarsusest ning ELi võimest aidata väljaspool euroala olevatel riikidel majanduskriisi ületada .
Pärast Ungarit ja Lätit on Rumeeniast saanud kolmas Euroopa Liidu liikmesriik , kes kasutab hädaolukordade fondi - seda seetõttu , et riiki mõjutas märkimisväärne jooksevkonto tasakaalustamatus ning suutmatus saada välismaa laenajatelt uusi laene .
ELi institutsioonidel on kohustus vastata kriisist sügavalt mõjutatud Euroopa kodanike ootustele .
Vaid Euroopa-sisene solidaarsus , atlandiülene koostöö ning tõhusad meetmed võivad aidata ülemaailmset kriisi ületada .
<sp>
kirjalikult . - ( PL ) Minu kodumaa , Poola , on eriti huvitatud Euroopa Liidu uue idapartnerluse programmi heast juhtimisest .
See puudutab meie naabreid ja hõlmab meie lähinaabreid , nagu Valgevenet , Ukrainat ja Moldovat , aga ka kaugemaid naabreid , nagu Armeenia , Aserbaidžaan ja Gruusia .
Ma leian , et see programm tugevdab Euroopa Liidu välispoliitikat , toob kaasa tõelise majandusliku integratsiooni Euroopa Liidu ja selle idapartnerite vahel ning tagab koostöö mitte üksnes turumajandusele põhinevalt , vaid tuginedes ka ühistele väärtustele , nagu näiteks demokraatia , õiguskord ning inimõiguste austamine .
Lõppude lõpuks on meil ju ühised eesmärgid - luua vabakaubanduspiirkonnad , edendada partnerriikide kodanike liikuvust , tõhustada haldusvõimet ning teha koostööd energiajulgeoleku ning eelkõige energia pikaajalise tarnimise ja transiidi küsimuses .
Seetõttu on meil selge nägemus partnerlusest Euroopa Liidu poolelt .
Nüüd ootame vastust kuuelt riigilt , kellel on selle programmi vastu otsene huvi .
Tahaksin väljendada lootust , et selle aasta 7. mail käivitab nõukogu ametlikult selle ettevõtmise , mis on Euroopa Liidu jaoks sama oluline kui kõikide osalevate riikide kodanike jaoks .
<sp>
, kirjalikult . - ( HU ) Asjaolu , et Euroopa Liit on pannud kõrvale 3,5 miljardit eurot oma majandusstiimulite paketist oluliste energiainvesteeringute jaoks , on väga teretulnud samm .
Ma leian , et see on väga oluline samm ühise energiapoliitika suunas .
Rahastatud projektide lõplik loetelu viitab selgelt sellele , et Euroopa Komisjon ja liikmesriigid on pärast jaanuaris toimunud gaasikriisi viimaks ometi mõistnud , millised on võrgustike ühendamise eelised .
Ühenduste tugevdamine on kõigepealt oluline seetõttu , et see võimaldab liikmesriikidel üksteist kiiresti aidata juhul , kui tarnetes esineb häireid .
Samal ajal sooviksin juhtida tähelepanu asjaolule , et rahastamisega hõlmatud investeeringute lõpliku loeteluga on seotud vastuolud .
Ennekõike võib piirkondliku tasakaalu põhimõtte kohaldamisel täheldada erinevust .
Sest just täpselt need liikmesriigid , keda jaanuaris aset leidnud kriis enim mõjutas , saavad vähem raha .
Teiseks , võrdeliselt terve majandusstiimulite paketiga on suhteliselt vähe raha pühendatud alternatiivsete tarnekanalite tugevdamisele .
Ma arvan , et arutelud Nabucco üle olid näotud .
Kõnealune gaasijuhe tugevdaks terve Euroopa Liidu energiajulgeolekut ja seega on selle ehitamine meie ühine huvi .
Ja lõpuks - energiatõhususega seotud investeeringud ei ole rahastamisele määratud investeeringute loetelus .
Seega hoiab Euroopa Liit kõrvale paketi algsest eesmärgist , milleks oli töökohtade loomine .
Ülal nimetatud põhjustel peab Euroopa Parlamendi seisukoht omistama suuremat rolli piirkondliku tasakaalu põhimõttele , samuti alternatiivsetele tarnekanalitele ja energiatõhusatele investeeringutele .
<chp>
<sp>
- ( FR ) Härra juhataja , eesistujariigi järeldused eelmiselt ülemkogult pakuvad lõbusat lugemist .
Need järeldused meenutavad võitmatute armeede võidulaulu kõikjal .
Neil on selliste võidulaulude pateetiline varjund kuni selleni välja , et nendes kinnitatakse korduvalt , et kriisi lõppedes ehitab Euroopa Liit üles tugevama majanduse tuleviku jaoks , ning nendes kinnitatakse uuesti Lissaboni strateegiat , mis on tegelikult vajumas täielikult roopast välja .
Lukustades end oma klaaskantsidesse , on tulemuseks järelikult see , et igat sorti eurokraadid , eurofiilid ja äärmuslikud eurooplased ei oma lõppkokkuvõttes enam asjast ülevaadet .
Kõik teavad väga hästi , et euroala sattus majanduslangusse kõigepealt , kuna seal oli majanduskasvu määr maailma kaheksa aasta madalaim .
Samuti koges aga euroala kõige suuremaid raskusi konkurentsivõime ja tööhõive olukorra vaatenurgast .
Eelkõige on just euroala see ala , mis on üldise suundumuse tõttu jätta riigid ilma nende loomulikest kaitsemeetmetest , reageerimiseks halvimas positsioonis .
Tegelikkuses on kriisi ainsaks vooruseks see , et see äratab üles inimesed , kes on uinutatud finantsootuste ja propaganda poolt .
Vaid liikmesriikidel on olemas seaduslikud vahendid , mida on vaja kaugeleulatuvaks tegevuseks , ning kui nad tahavad sellise tegevuseni jõuda , peavad nad kõrvaldama Euroopa Liidu ja euro köidikahelad .
Vähemasti Prantsusmaa inimeste jaoks on saamas järjest selgemaks , et ilma Prantsusmaata ei ole mingit julgeolekut , et ei ole mingit Prantsusmaad ilma Prantsusmaa poliitikata , ning ei ole mingit Prantsusmaa poliitikat ilma riikliku ja rahvaliku suveräänsuseta .
<sp>
- ( IT ) Härra juhataja , daamid ja härrad , mulle näib , et selle arutelu keskmes on jätkuvalt dogma , mille kohaselt peaksid pangad mängima majanduses keskset rolli ning üleilmastumise protsess peaks samuti olema meie majandusliku tuleviku oluliseks osaks .
See dogma on täiesti väär .
Me peaksime naasma meie ühiskonna traditsioonilise majandusliku nägemuseni sotsiaalsest õiglusest ja tõelisest tootmisest .
Kuna me kõik sööme , läheme õhtul magama ja paneme end riidesse , peaksime keskenduma oma tegevustele ja oma jõupingutustele põllumajanduse tugevdamisel , majade ehitamisel ning tootvale tööstusele ja käsitöösektorile keskendumisel .
Ilma uue tulevikuvaateta langeme lõpmatutesse kriisidesse , milles pankade liigkasuvõtmine jätkab inimeste kontrolli all hoidmist ning ebaõiglus on meie eludes kesksel kohal .
<sp>
- ( CS ) Härra juhataja , ma ei tea isegi , kellega ma siin räägin , kuna eesistujariigi Tšehhi esindajad isegi ei püüa siin kohal olla .
Minu õnnitlused tippkohtumise tulemuste osas .
IMFi ressursside suurendamine , kriisifondi kahekordistamine , idapartnerlus , toetus strateegilisele infrastruktuurile ning toetus Nabuccole - kõik see tähendab eesistujariigi Tšehhi " Kolme E ” saavutamist .
Kahju on sellest , et ettevalmistused Kopenhaageni konverentsiks lonkavad ning eesistujariik Tšehhi ei ole suutnud leida kasutust meie poolt energia ja kliima paketi osas tehtud tööle .
See ei ole aga siiski see , millega me täna siin tegeleme .
Teie eesistumisaeg , just nagu ka teie valitsus , esindab topeltstandardite poliitikat .
Euroopas olles näitate end osavõtlike eurooplaste ja suurte integreerijatena , ent kodus räägite sellest , kuidas te sellest kõigest üle trambite ning et Lissaboni leping pole justkui midagi muud , kui vaid mingi paberitükk .
Te pole suutnud integreerida omaenda valitsust .
Václav Klausi valimine presidendiks on samuti topeltstandarditele tugineva poliitika näiteks .
Miljonite tšehhide ja moraavlaste eesmärk on siduda end Lääne-Euroopaga , mis aitaks meil hullemast kriisist välja tulla .
Seda eesmärki ei ole võimalik ilma Lissaboni lepingu ratifitseerimiseta saavutada .
Leping on praegu suures ohus ning see kuulub osaliselt ka teie vastutusalasse .
Kui te jätkate mingilgi moel valitsemist , peaksite võtma selge seisukoha ratifitseerimise kasuks .
Tšehhis on olemaas nii sotsiaalne kui ka poliitiline eliit , kes pooldab ratifitseerimist ning kes on valmis toetama igaüht , kes selle ellu viib .
Minu enda partei - Euroopa Demokraatlik Partei - annab endast ratifitseerimise nimel kõik võimaliku .
Teiseks tõsiseks tegematajätmiseks on euro .
Te saate osaleda G20 tippkohtumisel ja esindada tippkohtumisel Euroopat .
On oluline , et Euroopa kaitseks oma reguleerivaid meetmeid USA eest ning ei alluks vaid ülemääraste elavdamispakettide poliitikale , mis võib tuua kaasa hüperinflatsiooni .
On oluline , et oleks olemas Euroopa väärtpaberikomisjon ning et säilitataks stabiilsuspakt .
See kehtib aga ka meie puhul kodus Tšehhis ning just teie partei on meid mitmeid aastaid euroalalt eemal hoidnud .
Härra Topolánek , väljapakutud meetmed on suurepärased .
Hetkel ongi need vaid ettepanekud .
Nagu proua Merkel on öelnud - oluline on elluviimine .
Vaja on poliitilist tahet ja ühtsust , mille abil on võimalik meetmeid reaalsuseks muuta .
Te rääkisite usalduskriisist .
Just sellega ongi praegu tegemist .
Saavutage Lissaboni lepingu ratifitseerimine , muutke oma seisukohta eurosse ning hõlbustage struktuuriliste vahendite kiiret väljavõtmist .
Vastasel juhul on teil keeruline esindada 60-70 % tšehhidest ja moraavlastest , kes ei taha suhelda Euroopaga ebavõrdsetel tingimustel , kuid kes tahavad elada Euroopas normaalsel viisil .
<sp>
- ( SV ) Härra juhataja , arutusel on teema , mis puudutab täna väga paljusid Euroopa kodanikke .
See teema on kasvanud tööpuudus ning sellega kaasnevad suuremad lõhed .
Euroopa kodanikud on viimase tippkohtumise tulemustes kindlasti äärmiselt pettunud .
Tippkohtumisel ei jõutud absoluutselt mitte mingisuguse strateegiani , mis aitaks kasvava tööpuudusega toime tulla .
Nad väidavad , et nad on vajalikud sammud juba astunud .
Nad ütlevad ka , et tippkohtumine , mis oleks pidanud toimuma mai alguses , ei olegi enam tippkohtumine .
Et see toimub nüüd kolmiku vormis kohtumisena .
See annab kodanikele selge signaali , et Euroopa Liidu liidrid ei pea tööhõivet ja tööpuudusega võitlemist prioriteediks .
Euroopa Parlamenti pole üldsegi kaasatud - ja seda üks kuu enne Euroopa Parlamendi valimisi .
Härra Barroso nõudis täna arutelude pidamist , kuid ülemkogu kohtumise tulemustes ei ole Euroopa Parlamenti isegi mainitud .
Ma tahaksin lühidalt peatuda ka automaatsetel stabilisaatoritel .
Tänases arutelus on äramärkimist leidnud GM , Ameerika Ühendriigid ja Rootsi .
On tõsi , et meil Rootsis on paremad sotsiaalkindlustussüsteemid , kuid hüvitiste määrad on langenud alla 80 % .
Autotööstuses töötavad inimesed , kes jäävad tööst ilma , saavad praegu väljamakse , mis moodustab umbes 50-60 % nende töötasust .
Seega ei ole see süsteem enam nii imeline .
Lõpetuseks tahaksin öelda paar sõna liikuvuse kohta .
Liikuvus on Euroopa Liidus oluline ja samuti on võitlus protektsionismi vastu .
Komisjon ja nõukogu peavad aga võtma vastutuse ning tagama selle , et võrdne tasu samaväärse töö eest kehtiks kõikjal Euroopa Liidus .
Siis saame töötada ka selle nimel , et edendada suuremat liikuvust ja võidelda protektsionismi vastu .
<sp>
- ( NL ) Härra juhataja , palju on räägitud sellest , kui palju raha me peame tegelikult kõrvale panema selleks , et võidelda praeguse majanduskriisiga .
Me võiksime selle üle tundide kaupa arutleda .
Ma usun , et samuti on vaja arvesse võtta tulevasi põlvkondi ja mitte jätta kõikide probleemide lahendamist nende hooleks .
Sellest on võib-olla isegi veel olulisem see , millele me selle raha kulutame .
Mind paneb muretsema see , kui ma näen taas automaatset reaktsiooni visata raha vanadele tööstustele ja vanadele tehnoloogiatele - püüdes hoida vee peal põduraid tööstusi .
Samuti on rabav see , et ülemkogu kohtumise tulemustes käsitletakse majanduskriisi ning energia ja säästvuse teemat kahe eraldi valdkonnana , samas kui aeg on tegelikult küps selleks , et need kaks omavahel siduda .
Ma ei tahaks olla nii pessimistlik kui härra Turmes ennist , kuid nüüd on tõepoolest käes aeg investeerida uutesse tehnoloogiatesse ja teadmistesse .
On talumatu , et miljardeid suunatakse autotööstusse , samas kui hariduse vallas tuleb leida kokkuhoiukohti .
Siin on meil asjad kindlalt viltu läinud .
Veel üheks teemaks on lahendused Ida-Euroopa riikides ja väljaspool euroala olevates riikides .
Neid riike veetakse mõnevõrra alt - mainitud on 50 miljardi euro suurust summat .
Huvitav , kas nõukogu ja komisjon kaaluvad ka euroalaga kiirendatud liitumise varianti riikide puhul , kes ei kuulu veel euroalasse , arvestades , et nende riikide stabiilsus ja tugevus on Euroopa kui terviku huvides .
Lõpetuseks tahan väljendada suurt muret natsionalistliku keelekasutuse pärast ja selle pärast , et kõikide riikide liidrid kipuvad eelistama lahendusi , mille aluspõhimõtteks on loosung " meie riik ennekõike ” .
Me kõik peame tõsiselt suhtuma paremäärmusluse tõusu ning me kõik peame tagama , et tegeleme selle küsimusega enne valimisi .
<chp>
<sp>
Härra juhataja , daamid ja härrad , selleks , et tagada konkurentsireeglite rikkumise tõttu kannatanud inimestele tegelik juurdepääs õiguskaitsele , peavad EL ja liikmesriigid tegema ühiseid jõupingutusi .
Valge raamat sisaldab tervet hulka soovitusi , mille eesmärk on kindlustada , et sedalaadi rikkumise tõttu kannatanutel on tekitatud kahju eest hüvitise saamiseks juurdepääs tõesti tõhusatele meetmetele .
Praegu on enamikus liikmesriikides olemas tõsised takistused , mis ei soodusta tarbijate ja ettevõtete eraalgatuslikku kohtusseminekut konkurentsieeskirjade rikkumise tõttu tekitatud kahju eest hüvitise nõudmiseks .
Kuigi osas liikmesriikides on viimasel ajal näha paranemisemärke , on paari möödunud kümnendi jooksul esitatud väga vähe nõudeid .
Enamikus liikmesriikides kehtivad traditsioonilised tsiviilvastutusalased seadused ja menetluskorrad tunduvad olevat ebapiisavad .
Ma tervitan sellise valge raamatu koostamist , milles pakutakse välja ühenduse tasandil lahendus probleemile , mis puudutab õiguskaitse kättesaadavust nõude esitajatele , ja püütakse selliselt saavutada poliitika üldisi eesmärke ( eelkõige tagada õiguskaitse ulatuslikum kättesaadavus konkurentsipoliitika rakendamisega ja ettevõtete õigusvastase tegevuse takistamisega ) , ent vältides samas põhjendamatuid ja oportunistlikke kohtuvaidlusi .
<sp>
Härra juhataja , daamid ja härrad , kavatsen hoiduda hääletamast härra Lehne raporti üle , mis käsitleb EÜ konkurentsieeskirjade rikkumisest tekkinud kahjude hüvitamise kohta koostatud valget raamatut .
Nõustun mõne , kuid mitte kõigi raportis tehtud märkusega ning olen seetõttu otsustanud mitte hääletada raporti poolt selle praegusel kujul .
<sp>
Hääletasin Czesław Adam Siekierski ( PPE-DE , Poola ) koostatud raporti poolt , sest selles tehakse ettepanek pikendada Euroopa enim puudustkannatavatele inimestele jaotatava toiduabi programmi .
Bukaresti viienda linnajao endise juhina oli minu pidevaks mureks vaeste , eelkõige romi päritolu inimeste abistamine .
Kogu Euroopa Liidus elab 80 miljonit inimest ( 16 % elanikkonnast ) allpool vaesuspiiri ning nende arv tõuseb majanduskriisi tõttu veelgi .
Osas äsja ELiga ühinenud riikides ähvardab vaesus ligikaudu 20 % elanikkonnast .
Toiduabiprogramme tuleb täies ulatuses rahastada ELi eelarvest , kuna mõned liikmesriigid ei ole kaasrahastamismäärade rakendamise korral suutelised abikavas osalema .
Me peame vähendama nende liikmesriikide koormat , kus sissetulek ühe inimese kohta on madal või kelle eelarved kannatavad finantsprobleemide tõttu ; nende hulka kuulub ka Rumeenia .
Sekkumisvarudest võetavad või turult ostetavad tooted peavad olema ühenduse päritolu , eelistades kohapeal toodetud värskeid toiduained , näiteks Euroopa raha eest ostetakse Rumeenia tooteid Rumeenia vaestele jaotamiseks .
<sp>
kirjalikult . - ( NL ) Hääletasin määruse , mis käsitleb ühise põllumajanduspoliitika rahastamist ja põllumajandusturgude ühist korraldust , muutmise kohta seoses enim puudustkannatavatele isikutele toiduabi jaotamisega koostatud raporti poolt .
Olemasolevate andmete kohaselt sai 2006. aastal programmist kasu ligikaudu 13 miljonit liikmesriikide elanikku .
See on hea , aga ELi vaeseimatele antavat abi tuleb oluliselt suurendada .
Algatuseks vähendagem komisjoni liikmete palka kahe- või kolmekordselt .
" Avatud Euroopa ” eksperdirühma hinnangul teenivad volinikud koos pensioniskeemidega viie aasta jooksul keskmiselt 2,5 miljonit eurot , mis on täiesti skandaalne .
Parem oleks kasutada poolt sellest rahast vaesuse vähendamiseks .
Võib-olla oleks nii võimalik lepitada Euroopa üldsust " Euroopaga ” .
<sp>
Hääletasin enim puudustkannatavatele isikutele toiduabi jaotamist käsitleva määruse kohta tehtud ettepaneku poolt .
Vaesus on üks tõsisemaid praegu Euroopa Liidu ees seisvaid probleeme .
2006. aastal ohustas vaesus ligi 79 miljonit inimest , mis näitab selgelt toiduabiprogrammide vajadust .
Kuna komisjoni ettepaneku eesmärk on jaotada toiduabi enim puudustkannatavatele isikutele ja parandada kavandamist , et tagada rahaliste vahendite tõhusam kasutamine ning pidades meeles asjaolu , et alates toiduabi jaotamise programmi algusest 1987. aastal on saanud sellest kasu üle 13 miljoni inimese , usun , et programmi jätkumine on vajalik ja hea .
<chp>
<sp>
( RO ) Proua juhataja , daamid ja härrad , eelmise nädala lõpul takistati mitmesajal Rumeenia kodanikul sisenemast Moldova Vabariigi territooriumile .
Enamasti põhjusi ei selgitatud , mõnel juhul seda tehti ning kõige kummalisem neist oli see , et isikutel ei olnud dokumente , mis tõestaksid , et neil ei ole HI-viirust .
See on ennekuulmatu väärkohtlemine .
Mitte ühegi teise Euroopa kodaniku liikumisvabadust ei ole nii raskelt rikutud .
Ma toetan kindlalt Moldova kodanike reise Euroopasse , kuid ma protestin niisuguse ränga rikkumise vastu ja palun komisjonil ja nõukogul Chişinău ametiasutustelt selgitusi küsida , nagu Rumeenia välisministri kaudu juba tegi .
Aitäh .
<sp>
- ( SK ) Ma soovin oma sõnavõtus kiita komisjoni algatust seoses projektiga " Euroopa kodanike foorum 2009 ” .
Projekt toob enne Euroopa Parlamendi valimisi kokku 27 ELi liikmesriigi kodanikud , et arutada vastuste üle küsimusele , mida saab Euroopa Liit teha meie majandusliku ja sotsiaalse tuleviku kujundamiseks üleilmastunud maailmas .
Riiklik arutelu Slovakkia kodanikega toimus 28. ja 29. märtsil .
Euroopa kodanike tippkohtumine toimub Brüsselis 10. ja 11. mail 2009 ja seal koostavad 150 osalejat 27 liikmesriigist Euroopa soovituste lõpliku versiooni , mida Euroopa Parlamendi liikmed saavad tulevasel valimisperioodil Euroopa õigusnormide loomise alusena kasutada .
Olen täiesti veendunud , et saame kodanike usu Euroopa projekti ainulaadsusesse taastada üksnes siis , kui arutame asju nendega .
Samas kutsun meediat üles olema Euroopa Parlamenti käsitleva teabe edastamisel objektiivsem ja aktiivsem , sest see mõjutab oluliselt valimistel osalemist .
<sp>
( HU ) Täna toimus Euroopa Parlamendis kummalise pealkirjaga konverents nn Ungari Sotsialistliku Vabariigi lüüasaamise kohta .
Niisugust riiginime ega sündmust ei ole kunagi olnud .
Ma olen igasuguse poliitilise hoiaku vastu , millega allutatakse natsionalismist ajendatuna rahvusriigi huvidele ajaloolised küsimused , mis seonduvad sellega , et õigustatakse tagasiulatuvalt riigi territooriumi suurendamise ambitsioone .
On vastuvõetamatu , et Ungari invasiooni , Rumeenia sõjalist okupatsiooni ja riigi rüüstamist 1918. aasta novembris tõlgendatakse piirkonna stabiliseerimise tegurina üritusel , mis on korraldatud siin Brüsselis , Euroopa keskmes , Euroopa Parlamendi liikmete egiidi all .
Ma protestin Rumeenia ungarlaste kogukonna nimel kindlalt ka meie Rumeenia sotsialistidest kolleegide küünilise käitumise ja nende eksitava suhtekorralduse manöövri vastu ning katse vastu kujundada arvamust natsionalistlikest huvidest lähtudes .
<sp>
- ( SK ) 18. ja 19. märtsil 2009 külastas arengu- ja humanitaarabi volinik Louis Michel Kuubat .
See leidis aset 75 opositsiooniesindaja vangistamise kuuenda aastapäeva ajal .
Külaskäigul ei kohtunud volinik Michel organisatsiooniga Daamid Valges ega ühegi teise opositsiooniesindajaga .
Euroopa diplomaatide antud teabe kohaselt ei kasutanud volinik Michel võimalust rääkida inimõigustest ega kõnealusest aastapäevast .
Kuuba opositsiooni raadiole ütles Louis Michel , et see kuupäev oli ametlik viga ja et ta ei teadnud , et Daamid Valges tahtsid temaga kohtuda .
Pean ütlema , et Euroopa Parlamendi asepresidendil Martínez Martínezil , kes oli Euroopa Parlamendi esindajana delegatsiooni ametlik liige , ei õnnestunud samuti opositsiooni esindajatega kokku saada , ehkki ta kohtus USAs vahistatud Kuuba luurajate perekondadega .
Martínez Martínez võimaldas seega Castro režiimil kasutada oma visiiti ja kohtumist , millel ta osales , selleks , et juhtida meedia tähelepanu kõrvale organisatsiooni Daamid Valges kõnealuse aastapäevaga seotud tegevuselt , sest meedia kajastas peamiselt voliniku visiiti ja nimetatud kohtumist .
<sp>
Selle päevakorrapunkti käsitlus on nüüd lõppenud .
<chp>
<sp>
raportöör . - Austatud president , et kõrvaldada igasugune vääritimõistmine ja rahuldada palved , mille tegid Itaalia kolleegid uuest fraktsioonidesse PPE-DE ja UET kuuluvast Partito della Libertà ' st , pakun välja suulise muudatusettepaneku põhjenduse S allmärkusele 1 , et jätta välja kaks viimast lauset ja lisada järjestusse lõike alguses " IT ” ( Itaalia ) .
Teil on see hääletusnimestikus .
<sp>
( IT ) Austatud president , ma mõistan raportööri ettepanekut , ent antud resolutsioon sisaldab liiga palju viiteid - mitte ainult antud punktis ja pakutud suulise muudatusettepaneku antud allmärkuses , vaid resolutsiooni paljudes teistes osades .
Erinevatel põhjustel viitab ta kõikidele liikmesriikidele ja samuti teemale enesele , mille olete palunud välja jätta allmärkusest , mis puudutab teemasid ennast , mis esinevad resolutsiooni teistes osades .
Arvan seetõttu , austatud president , ning see kujutab endast minu ettepanekut , et kaasliikmed peaksid paluma resolutsiooni täiendavat muutmist ning seejärel saatma tagasi parlamendikomisjonile uuesti läbivaatamiseks .
<sp>
( IT ) Austatud president , proua Văleani muudatusettepaneku vastuvõetavuse osas : proua Văleanil oli täielik õigus minna tagasi ja paranda teksti , eemaldades ebamäärase ja eksitava viite kolmandale ja neljandale naisele , mis viis kahtlusteni polügaamia õigusjärgsuse suhtes .
Peaksime siiski täpsustama , et kahjuks sisaldas liikmesriikidele saadetud küsimustik sellist ebaõiget terminoloogiat .
Teisisõnu , liikmesriikidelt paluti arvamust teise , kolmanda ja neljanda naise vaba liikumise õiguse kohta .
( Juhataja katkestas sõnavõtja . )
<sp>
Proua Angelilli , arutelu on läbi .
Ükskõik kes proua Văleani ettepanekut toetada ei soovi , võib püsti tõusta .
Ettepanekule vastu olemiseks tuleks tõusta püsti neljakümnel liikmel ning selgitusi ei antaks .
( Parlament nõustus suulise muudatusettepaneku vastu võtma . )
<chp>
<sp>
Hääletasin ühenduse infoühiskonna statistikat käsitleva raporti poolt , kuna info- ja kommunikatsioonitehnoloogiad aitavad kaasa tootlikkusele Euroopa Liidus ning SKP kasvule .
Antud määruse otstarve on tagada olemasoleva ühise raamistiku jätkumine , et genereerida ühenduse infoühiskonna statistikat , mis on usaldusväärne , ühtlustatud , edastatud õigel ajal ning kõrge kvaliteediga , ja lisaks ka pakkuda aastastatistikat informatsiooni ja kommunikatsiooni kasutuse kohta ettevõtetes ning leibkondades .
Toetan antud ( ühenduse ja riiklike ) ametivõimude ja lisaks ka eraisikute kohustuseks oleva halduskorra lihtsustamisele suunatud sätteid .
Arvan , et Euroopa tasandil on püsiv vajadus pakkuda järjepidevat statistikat infoühiskonna kohta iga aasta .
Toetan i2010 strateegia rakendamist .
See soodustab avatut , konkurentsivõimelist digitaalset majandust ning rõhutab võtmerolli , mida informatsioon ja kommunikatsioon etendavad kaasatuse ja elukvaliteedi osas .
Antud strateegiat peetakse Lissaboni majanduskasvu- ja tööhõivepartnerluse põhielemendiks .
<sp>
Olen hääletanud proua Niebler raporti poolt , mis käsitleb ettepanekut võtta vastu Euroopa Parlamendi ja nõukogu määrus muuta määrust ( EÜ ) nr 808 / 2004 , mis puudutab ühenduse infoühiskonna statistikat .
Arvan , et päevakorda esitatud muudatusettepanekud on olulised , sest nad on kasulikud ühenduse ühtlustatud , usaldusväärse , õigeaegse ja kvaliteetse infoühiskonna statistika koostamiseks .
<sp>
Hääletasin raporti poolt , mis käsitleb ettepanekut võtta vastu nõukogu otsus kokkuleppe sõlmimise kohta Euroopa Ühenduse ja Šveitsi Konföderatsiooni vahel , mis muudab Euroopa Ühenduse ja Šveitsi Konföderatsiooni vahelise põllumajandustoodetega kauplemise kokkuleppe lisa 11 .
Nõustun raportööri sõnavõtuga mõlema turu edasise integreerimise osas .
Kokkulepe aitaks kaasa mõlema partneri põllumajandussektori tootlikkuse paranemisele ning aitaks tuua toiduainete hinnad kodanike jaoks ausale ja suhteliselt stabiilsele tasemele .
Sellele vaatamata nõustun seisukohaga , et mõlemad pooled peaks läbi rääkima ettevaatusega kaubavahetuse täieliku liberaliseerimise suhtes .
Kahepoolse kaubanduse maht on märkimisväärne ning kaubandustõkke eemaldamisel oleks tugev mõju , eriti Šveitsiga piirnevatele ELi riikide põllumajandusele ning Šveitsi põllumajandusettevõtjatele .
<sp>
kirjalikult . - ( IT ) Olen hääletanud härra Glattfelderi raporti poolt , mis käsitleb ettepanekut võtta vastu nõukogu otsus kokkuleppe sõlmimise kohta Euroopa Ühenduse ja Šveitsi Konföderatsiooni vahel , mis muudab Euroopa Ühenduse ja Šveitsi Konföderatsiooni vahelise põllumajandustoodetega kauplemise kokkuleppe lisa 11 .
<sp>
Olen hääletanud härra Varvitsiotise raporti poolt , mis käsitleb järelvalvemeetmeid puudutavate otsuste vastastikust tunnustamist .
Arvan , et tegelikult tuleks pidada järelevalvemeetmeid erakordseks meetmeks , mida tuleks kaaluda hoolikalt vabaduse õiguse ja süütuse presumptsiooni suhtes .
Kurb on , et pean nõustuma raportööriga , kui ta väidab , et seni pole olnud võimalik tunnustada muid meetmeid , kui piiriüleseid järelevalvemeetmeid , sest konkreetset vahendit vastastikuseks tunnustamiseks olemas pole .
Tegemist on tõkkega üksikisiku õiguste seaduslikule kaitsele ning momendiga , mida peame uuesti arutama .
<chp>
<sp>
fraktsiooni Verts / ALE nimel . - ( FI ) Proua juhataja , daamid ja härrad , minu siiras tänu härra Schnellhardtile suurepärase töö ja koostöö eest .
Hea , et meie selle teema raportöör on esmaklassiline ekspert selles valdkonnas .
Meie ees oleva määruse peamine eesmärk on tagada hügieen , inimeste tervis ja ohutus .
Ent tahaksin nüüd mainida veel ühte asja , mis on oluline bioloogilise mitmekesisuse ja loodusturismiga seotud väikeettevõtluse kaitsmiseks minu kodumaal .
Mul on hea meel , et Euroopa Parlamendi ja ministrite nõukoguga jõuti selle küsimuse lahendamises poliitilisele üksmeelele .
Jutt on väikeettevõtjatest , kes viivad loomapidamistalude ( näiteks sigalate ) surnud loomad otse metsloomade toitmiskohtadele maal .
See on näiteks Hispaanias vajalik loodusliku röövlinnupopulatsiooni säilitamiseks .
Soomes päästis selline tava väljasuremisest merikotka , kui tema looduslik toidulaud oli keemiliste toksiinidega saastunud ja ta poleks vaid looduslikest toiduallikatest toitudes suutnud paljuneda .
Soome väga hajusa elanikkonnaga põhjaosas kasutavad loodusfotograafid seda meetodit , et meelitada metsloomi sinna , kus neid pildistada saab , ja väiksed reisiettevõtjad korraldavad näiteks ka karuvaatlusretki .
Mul on väga hea meel , et see õigusakt annab lahenduse , mis tagab inimeste tervise ja ohutuse , aga säilitab ka väikeettevõtluse turisminduses ja bioloogilise mitmekesisuse kaitsmise meetodi kasutuse .
<sp>
Proua juhataja , nõustun kõikide sõnavõtjatega , et rahvatervis , toiduohutus ja hügieen peavad olema meie tegevuskava tähtsaimad asjad .
Oma tegevuskavas seaksin kõrgele kohale ka kõikide looduslike ressursside , sealhulgas loomsete kõrvalsaaduste maksimaalse kasutamise .
Tahaksin tänada meie raportööri Horst Schnellhardti selle eest , et ta lahendas suurepäraselt kõik meie mureküsimused , ja suurepärase tulemuse eest Euroopa Ülemkoguga toimunud aruteludel .
Minul isiklikult on kahju , et kaotati viide jäätmepõletusdirektiivile , aga mul ei ole aega sellest siin pikemalt rääkida .
Esitasin ühe muudatusettepaneku , kus soovisin saada kinnitust , et tehtaks selget vahet loomsetel kõrvalsaadustel , mida transporditakse liikmesriikide vahel suurtes kogustes ja millel on oht sattuda inimeste või loomade toiduahelasse , ning spetsiaalsetel loomsetel kõrvalsaadustel , mis on mõeldud farmatseutiliseks või muuks diagnostiliseks ja uurimisotstarbeks ; viimaseid hangitakse turvalistest allikatest ja need on väga väärtuslikud tooted , mida transporditakse liikmesriikide vahel väga väikestes kogustes tarnijate , töötlejate ja kasutajate vahel .
Tahaksin saada volinikult ja Horst Schnellhardtilt tema lõppsõnas taas kinnitust , et minu sellega seotud mure on alusetu ja et see konkreetne loomsete saaduste kasutusviis jätkub tõrgeteta .
<sp>
komisjoni asepresident . - ( IT ) Proua juhataja , daamid ja härrad , tänane arutelu on näidanud laialdast toetust ühisele seisukohale loomsete kõrvalsaaduste kohta ja see võimaldab komisjonil hakata tegelema järgmise etapiga .
Komisjon koostab uue määruse rakendussätted teie tänaseid kommentaare arvestades , kuulame tähelepanelikult ettevõtjate kogemusi , räägime rahvusvaheliste partneritega ja oleme kogu protsessi ajal Euroopa Parlamendi jaoks täielikult läbipaistvad .
Seega võin raportöörile kinnitada , et komisjon on juba võtnud endale kohustuse seoses komiteemenetluse ja mittekohustuslike sätetega .
Proua Doyle ' i esitatud küsimuse kohta tahtsin öelda , et kehtivas määruses juba tunnustatakse teatud metsikute liikide erilisi toiduvajadusi ja lubatakse liikmesriikidel kasutada kõrvaltooteid metsloomade toitmiseks , tingimusel , et terviseriskid on kohaselt kontrolli all .
Ent hiljuti on rõhutatud , et komisjon peab suurendama jõupingutusi bioloogilise mitmekesisuse säilitamiseks .
Sellepärast on komisjon nõus seadusandja otsusega laiendada sätteid , mis käsitlevad looduslikus elupaigas kaitstud loomaliikide toitmist loomsete kõrvalsaadustega ; kui kehtivates eeskirjades viidatakse kotkastele , lubab uus määrus leida sobivaid lahendusi ka huntidele ja karudele .
Viimaseid kogemusi arvestades kaalume ka soovitust sätestada kord , mis oleks enam kui praegune kindlate kohtade süsteem kaitstud liikide toitmiseks loomakorjustega , eelkõige laialdaste paljunemissüsteemide jaoks , tingimusel , et peetakse kinni konkreetsetest tervishoiunormidest .
Komisjon on selles küsimuses valmis alustama dialoogi kõikide asjaomaste osapooltega .
<sp>
raportöör . - ( DE ) Proua juhataja , volinik ; härra Ulmer , muidugi ma võtsin teadmiseks teie mure , et esimese ja teise kategooria materjale võidakse segi ajada , ning konsulteerisime selles küsimuses läbirääkimiste lõpus ka asjaomase sektori esindajatega .
Minu arvates tuleks nende materjalide segamiseks tegutseda äärmiselt ebaseaduslikult .
Vaatame , kas siin on vaja karmimaid eeskirju .
Tahtsime uue määrusega saavutada seda , et tapmise kõrvalsaadusi oleks võimalik kasutada paljudel viisidel , ja sellega seoses võin öelda ka proua Doyle ' ile , et teie mure on alusetu .
Kõik on sama nagu enne .
Tapmise kõrvalsaaduste jaoks lõpp-punkti sätestamisega oleme väga selgelt sätestanud ka selle , et seejärel kohaldatakse neile täiesti teistsuguseid sätteid , ehk teisisõnu oleme selgelt viidanud üleminekule jäätmete raamdirektiivi alla .
Arvan , et oleme õigel teel .
Samuti tahaksin öelda , et muidugi tahame selles määruses tegeleda ka roiskunud liha skandaalide teemaga .
Me ei ole selles veel päris õigel teel , aga märgistamise ja tagatud jälgitavusega oleme minu arvates sinnapoole teel .
Muidugi tuleb vaadata , millise märgistamise komisjon välja pakub .
See ei ole kuigi kerge , nagu me teame sinise koeratoidu Chappi probleemi - seda ei taha keegi .
Selles peame kindlasti laskma lähenemise valida teadlastel .
Orgaaniliste väetiste küsimuses , mis oli ka aruteluks välja pakutud ja millest ei ole veel korralikult räägitud , oli komisjonil tegelikult kavas sätestada materjali põhjalikum sissesegamine , et loomad seda isegi ei märkaks .
Ent see muudaks väetise kvaliteeti ja arvan , et oleme koostanud sellega seoses hea määruse ja et meie väikeaiapidajad , kes nii väga armastavad orgaanilisi väetisi , saavad samuti , mida soovivad .
Seega on üldiselt tegemist hea määrusega .
Mul on selle ja ka koostöö üle väga hea meel ning loodan , et me ei pea seda jälle niipea muutma .
Koostöö komisjoniga oli väga meeldiv ja olen selle eest väga tänulik .
<sp>
( DE ) Proua juhataja , seoses istungi planeerimisega tahaksin öelda , et eilne hääletamine oli väga pikk ja tekitas palju probleeme sellele järgnenud kohtumistega .
Teeme täna väga väikese vaheaja ega alusta hääletamist enne kella 12.00 .
Kas ei oleks võimalik kavandada istungit nii , et ajajaotus oleks tõhusam .
Nii oleks parem parlamendiliikmetele ja eelkõige külastajatele , kes eile pidid meid väga kaua ootama .
Need on muidugi kodanikud , kellel on samuti õigus parlamendiliikmetega rääkida , ja seetõttu oleks mul väga hea meel , kui me tulevikus istungit kavandades plaaniksime sellised menetlused nii , et kõik rahule jääksid .
<sp>
Aitäh , härra Rübig .
Võtame teie öeldu teadmiseks ja ütleme edasi .
Praegu on väga keeruline aeg , kuna meie ametiaeg on lõpule jõudmas .
Arutelu on lõppenud .
Hääletamine toimub täna kell 12.00 .
( Istung katkestati kell 10.15 ja seda jätkati kell 10.50 . )
<chp>
<sp>
Proua juhataja , paistab , et Euroopa Parlamendi teenistuste Internetis avaldatud tekst on vigane .
See on valesti sõnastatud ega lange kokku tekstiga , mille meie fraktsioon koos teistega ühisresolutsioonina tegelikult esitasime .
Ma ei tea , kas teile on sellest teada antud ja kas te saate seda arvestada , aga lõikes 2 peaks [ inglise keeles ] olema " Respecting the individual wishes of anyone living in Camp Ashraf as regards to their future ; ” .
Sellisel kujul ei ole seda avaldatud , aga tekst peaks olema selline .
<sp>
Härra Tannock , mulle on sellest teada antud ja kõik keelelised parandused tehakse .
Pärast hääletust
<sp>
( DE ) Proua juhataja , tahaksin juhtida teie tähelepanu asjaolule , et minu selja taga on paremäärmuslaste seas inimesi , kes ei ole parlamendiliikmed , ja nii palju , kui mina näen , kasutavad ka nemad hääletuskaarte .
( Kära )
<sp>
Seda kõike kontrollitakse .
<chp>
<sp>
kirjalikult . - ( NL ) Kuigi ma hääletasin selle resolutsiooni vastu , tahtsin selgitada , et selles on kindlasti palju positiivseid asju , eeskätt kui käsitleda Frontexi tugevdamist ja tugevamat , vastastikku täiendavat Euroopa-sisest julgeolekupoliitikat .
Minu jaoks on põhiprobleem endiselt see , et Euroopa Parlament ripub visalt Lissaboni lepingu küljes , nagu oleks see suur päästja .
Muidugi ei saavuta me nii mingit edu .
See on endiselt võitlus lõpuni ning lõpuks kannatavad ainult demokraatia ja demokraatliku Euroopa-projekti tõsiseltvõetavus .
Ei ole vaja öeldagi , et olen täiesti vastu sinise kaardi süsteemi kohaldamise laiendamisele .
See on midagi , mida ma algusest peale kartsin , ja see hirm on saanud tõelisuseks .
Nagu tavaliselt tuleb meile kurgust alla suruda tüüpiline Euroopa salaamipoliitika , mille kohaselt langetatakse otsuseid jupikaupa ja järgnevate otsuste mõju hoitakse seni salajas .
<sp>
G20 tippkohtumine ja teadmine , et maailma praegusele majandusolukorrale on vaja kooskõlastatud ühist reaktsiooni , on üleilmastumise positiivne külg .
Enam ei ole üksikuid riike , sõltumatuid majandusi ega ebaolulisi üleilmastunud riike .
Vastupidi , need riigid , kus tingimused on palju halvemad kui kriisi " ohvritel ” , ei ole üleilmastumisega kaasa läinud , nagu näiteks enamik Aafrika riike , aga neil on endiselt probleemid ja nad jäävad lahendusest välja .
See on probleem , millele lahendust pakutud ei ole .
Teine õppetund nendest aegadest on see , et ainult alternatiivne turumajandus on paremini toimiv turumajandus .
Valida tuleb see tee .
Lõpetuseks pean rõhutama , et kriisile reageerimise võime sõltub paljugi sellest , kas on olemas võime riigi majandust reformida ja luua paindlikkuse tingimusi .
Rahanduskriisile reageerimisega samal ajal peame reageerima maailma majanduse paradigma muutumisele .
Vastasel juhul on kriis sügav , aga tsükliline ja struktuurilised probleemid meie majanduses ei lahene .
<sp>
kirjalikult . - Nõustun soovitustega , mis on resolutsioonis , mis tuleb rahanduskriisile reageerimiseks hädavajalikul ajal .
Kõigepealt tuleb öelda , et kriis ei ole veel läbi ja võimud ei tohi käsi rüppe lasta , mõeldes , et see möödub .
Vaja on tegeleda mitme olulise aspektiga .
Esiteks tuleb tegeleda süsteemsete ohtudega : rahvusvahelisi institutsioone tuleb tugevdada , et tulla toime tulevaste ohtudega .
ELis tuleb mõelda ühele asutusele , nagu näiteks EKP , mis koordineeriks jõulist tegutsemist , kui hädasti vaja .
Teiseks on olulised elemendid olemasolevate õigusaktide paremaks muutmine ja selliste uute õigusaktide loomine , mis arvestavad finantsteenuste sektorite erivajadustega ( eelkõige Solvency II ja kapitalinõuete direktiiv ) ning aitavad kaasa riskijuhtimisele .
Nüüd hakatakse reguleerima ka krediidireitinguagentuure .
Praegu liikmesriikide kavandatavate finantsmeetmete puhul on oluline jätkata mõistlike , tasakaalus lähenemistega , mis ei suurenda protektsionismi .
Töötus tõuseb ja nõudlus väheneb .
Ka sotsiaalpoliitikas peavad kajastuma Euroopa kodanike mureküsimused ja sellega tuleb tegeleda rohkem , kui praegu teadaolevatest soovitustest välja lugeda võib .
<sp>
kirjalikult . - ( IT ) Lääne-Balkani piirkond on aastaid olnud koht , kus toimuvad Euroopa barbaarseimad veretööd .
ELi liikmeks saamise väljavaade on praeguses olukorras peamine stabiilsuse ja reformi tagatis .
Mõningast edasiminekut on ikka veel vaja : peame meeles pidama , et naabrus- ja koostööpoliitika on alus piirkonna liikumisele ELi liikmeks saamise suunas ning et Lääne-Balkani piirkonnas on veel vaja lahendada teatud kahepoolsed küsimused eri riikide ( ühenduse riikide ja ühenduseväliste riikide ) vahel .
Aga ELi mõju ja selle võime tegutseda vahendajana , toetades Balkani maades toimuvaid reforme , võimaldab neil riikidel täita täielikult Kopenhaageni kriteeriumid ja ühineda ELiga selle täieõiguslike liikmetena .
Üha suureneva lõimumise toetamiseks ( peamiselt noorte vahel ) , on meie kohustus toetada ELis Lääne-Balkanist pärit tudengite ja teadurite rahastamise ja õppestipendiumide arvu suurendamist programmi Erasmus Mundus raames .
See mitte ainult ei ole veel üks haridusvõimalus paljudele noortele , vaid võimaldab neil saada ELis isiklikult tuttavaks teiste omavanustega , et nad tunneksid end Euroopa täieõiguslike kodanikena , kellel on igal oma identiteet , aga kes on ühinenud mitmekesisuses .
<sp>
Kokkuvõttes on see resolutsioon koostatud tasakaalukalt .
Sellegipoolest hääletasin selle vastu , sest poolthääl viitaks sellele , et ma toetan Lissaboni lepingut ja kõikide Lääne-Balkani riikide liitumist .
Nii meie partei kui ka absoluutne eurooplaste enamus on Lissaboni lepingu ja uute liitumiste vastu , kui neile antaks võimalus hääletada .
Euroopa Parlament võib ju Euroopa kodanike soove ja kaebamist eirata , aga kindlasti mitte mina .
<chp>
<sp>
( FR ) Härra juhataja , vastavalt Euroopa Parlamendi aukoodeksi artiklile 1 tahaksin teid oma fraktsiooni nimel tänada istungite eest , mida olete juhatanud .
Te olite üks parimatest , aitäh teile !
( Vali aplaus )
<sp>
Tõsi ta on , et hakkame viimase hääletuseni jõudma - lubage mul öelda mõned isiklikud tänusõnad teie usalduse ja sõbralikkuse eest , mida olete mulle üles näidanud nii pikka aega !
Viimast korda sellel ametiajal ja viimast korda oma elus palun teil nüüd hääletada .
Pärast seda läheb igaüks oma teed .
Jättes kõrvale meie poliitilised erimeelsused ja valitud teed , olen veendunud , et jääme kõik truuks Euroopa ideaalidele , kuid peaksite teadma , et minu seisukohast võttes on väga suur vedamine , et sain 10 aastat nii kollegiaalses õhkkonnas neid arutelusid juhatada , ja see jääb igavesti väga suureks auks minu elus .
( Vali aplaus )
<chp>
<sp>
Euroopa Liidu toetus , eriti Globaliseerumisega Kohanemise Euroopa Fondist antav toetus on väga suureks abiks neile , kes on maailmaturul aset leidnud ümberpaigutuste tõttu töökoha kaotanud .
Viimastel aastatel ja eriti maailma majanduskriisi tagajärjel on Portugal pidanud lahendama probleemi , kuidas tulla toime töötutega ja aidata neil tööturule naasta .
Suur hulk ettevõtteid on mujale viidud , et kasutada ära näiteks Hiina ja India väiksemaid tööjõukulusid , ning see mõjutab otseselt kogu riigi majandust .
See , et Globaliseerumisega Kohanemise Euroopa Fondi vahendite kasutuselevõtmine kiidetakse heaks , on tähtis nii töötajate isikliku ja pereelu paranemiseks kui ka kogu riigi majanduse jaoks , sest pikemas plaanis tahetakse nende erakorraliste meetmete abil aidata töötajatel leida uus töökoht ja seda hoida .
<sp>
Ma hääletasin raporti poolt , sest arvan , et see toetus on Portugali töötajate jaoks tähtis .
Siiski olen seisukohal , et Portugali taotlus ei olnud piisavalt nõudlik .
Portugali valitsus küsis Globaliseerumisega Kohanemise Euroopa Fondist iga tekstiilisektoris koondatud töötaja kohta 833 eurot , samal ajal kui Hispaania taotles iga sama sektori koondatud töötaja kohta 3006 eurot .
Mind paneb veidi imestama ka see , et majanduskriisi ajal , mil töötus suureneb ja üleilmastumise mõju on tuntav , on Globaliseerumisega Kohanemise Euroopa Fond saanud liikmesriikidelt nii vähe taotlusi ja nii vähe neid heaks kiitnud .
Fondil on kõikide liikmesriikide jaoks sel aastal rohkem kui 500 miljonit eurot , kuid siiani on sellest ära kasutatud vaid ligikaudu 60 miljonit .
<sp>
Me hääletasime selle raporti poolt , sest Euroopa Parlament annab heakskiidu otsusele eraldada Portugalile 832 800 eurot , et aidata Portugali Norte ja Centro piirkondade tekstiilisektoris koondatud töötajaid .
Aga kui võtta arvesse praegust suurt töötuse määra Portugalis ja eriti nimetatud piirkondades , on see väike summa ja leevendab olukorda üksnes pisut .
Nagu me kõik teame , taotles Portugal Euroopa Komisjonilt seda summat käesoleva aasta jaanuaris ning see on seotud 1588 inimese koondamisega , mis registreeriti 2008. aasta veebruarist novembrini riigi põhja- ja keskosa 49 tekstiiliettevõttes .
Heakskiidu sai ka otsus eraldada 3 306 750 eurot , millega toetatakse Hispaania Kataloonia 30 tekstiiliettevõttest koondatud 1720 töötajat .
Tegelikult oleks aga olnud vaja meetmeid tootmise edendamiseks , eriti tekstiilisektoris , et hoida tulevikus ära ettevõtete sulgemine ja koondamised .
<sp>
Ma nõustun küll põhimõttega , kuid usun , et kriisi tõsiduse tõttu on vaja hoopis teistsuguseid meetmeid , eriti niisuguseid , mis tagavad VKEdele juurdepääsu krediidile , sealhulgas tööhõivet , territoriaalset arengut ja inimeste võimete arengut soodustavale krediidile .
<sp>
Hispaania ja Portugali esitatud ettepanekutega võtta kasutusele Globaliseerumisega Kohanemise Euroopa Fond tuuakse taas esile üleilmastumise tagajärjed .
Kagu-Aasia riikides , eelkõige erimajandustsoonides , kus inimesi kasutatakse ära ja nende töölevõtmisel jäetakse täitmata minimaalsed sotsiaalsed normid , valmistatakse tekstiiltooteid dumpinguhindadega ja seejärel müüakse neid Euroopa turul .
Euroopa ettevõtted , kes austavad töötajate sotsiaalseid õigusi , mis on välja kujunenud ja omandatud aastakümnete vältel , on sellest tulenevate suurte kulude tõttu ebasoodsas olukorras .
Meil tuleb viivitamata takistada niisugusel olukorral süvenemast .
Niipea kui võimalik tuleb kehtestada keeld tuua Euroopa Liitu kaupu , mille tootmisel ei järgita konkreetseid minimaalseid sotsiaalseid norme .
Seni aga saame vaid töötada selle nimel , et vähendada asjaomastes riikides üleilmastumise tagajärjel tekkinud kahjusid .
Seetõttu hääletasin ma kõhklusteta selle poolt , et fondist antaks abi .
<chp>
<sp>
kirjalikult . - Euroopa Rahvapartei ( kristlike demokraatide ) fraktsiooni kuuluvad Fine Gaeli liikmed hääletasid paranduseelarve nr 8 / 2009 projekti poolt .
Me märgime , et selle hääletusega luuakse eelarverida lisavahendite eraldamiseks Madalmaades Pettenis asuvale kõrgvooreaktorile .
Alguses oli selle rajatise eesmärk hinnata termotuuma- ja tuumalõhustumise reaktorites kasutatavaid materjale .
Nüüd on sellest saanud meditsiinisektoris kasutatavate radioaktiivsete isotoopide tootmises väga oluline vahend ja see täidab ligikaudu 60 % Euroopa nõudlusest .
Raportis toetatakse muu hulgas suuremate vahendite andmist ka lammaste katarraalse palaviku likvideerimiseks ning Euroopa politsei jaoks ja pettusevastaseks võitluseks .
Arvestades kõrgvooreaktori olemust ja raportiga hõlmatud eelarveridade kokkupanemist , hääletas Fine Gaeli delegatsioon kokkuvõttes paranduseelarve nr 8 / 2009 projekti poolt .
<sp>
kirjalikult . - Ma andsin oma poolthääle eelnimetatud raportile , mis hõlmab laenukohustuste suurendamist loomahaiguste likvideerimis- ja seirekavade ning selle jälgimise jaoks , milline on loomade füüsiline seisund , mis võib välisteguri olemasolu korral olla ohtlik rahvatervisele .
Samas soovin rõhutada , et ei nõustu teiste teemadega , mis on raportis esitatud , kuid mis ei peaks seal olema :
eelarverea 10 04 04 02 ( " Kõrgvooreaktori käitamine ” ) loomine ;
eelarverea 18 05 02 03 ( " Euroopa Politseiamet ” ) loomine ;
Eurojustile antava ühenduse toetuse suurendamine ;
OLAFi ametikohtade loetelu muutmine , ilma et suurendataks talle ette nähtud rahalisi vahendeid .
<sp>
Euroopa Liidu 2009. eelarveaasta paranduseelarve nr 8 / 2009 projekti käsitlev raport sisaldab mõningaid vastuolulisi punkte .
See käsitleb lammaste katarraalse palaviku likvideerimiseks ette nähtud vahendite suurendamist , Madalmaades asuva tuumareaktori käitamise teadusprogrammi edendamist , Europoli ja Eurojusti programme ning OLAFit .
Raporti vastu hääletades ei tahtnud ma kindlasti mitte olla vastu sätetele , mis on lambakasvatajatele väga olulised .
Ma soovisin näidata oma seisukohta tuumaenergia järjepideva kasutamise vastu .
Eelkõige soovisin aga kinnitada oma veendumust , mille kohaselt tuleb võidelda selle vastu , et meie kaaskodanike turvalisuse tagamiseks ehitataks Europoli ja Eurojusti eelarvete kaudu üles julgeolekule keskendunud ja ebatõhus Euroopa kindlus .
Tuleb piirata poliitikat , mis turvalisuse tagamise ja terrorismi vastu võitlemise nimel õõnestab järjest enam meie kaaskodanike põhivabadusi ja -õigusi , ning läbi vaadata ja uuesti määratleda sellises poliitikas osalevate ühenduse ametite volitused .
<chp>
<sp>
kirjalikult . - ( PT ) Kopenhaagenis on väga tähtis saavutada poliitiline kokkulepe , ent see peab olema ülemaailmne .
Euroopa tööstuse asetamine olukorda , mis on väga teiste arenenud majandustega võrreldes ebaproportsionaalne , on majanduse jaoks viga ja ökoloogilises mõttes vähekasulik .
Euroopa pingutused peavad olema suunatud sellise kokkuleppe saavutamisele , mis paneb kõigile osapooltele kohustuse .
Euroopa peab ka rahastamise teemale leidma tõhusad ja mõistlikud lahendused .
See välistab idee maksust rahvusvahelistelt finantstehingutelt ( Tobini maks ) , et rahastada arengumaades kliimamuutustega kohanemist .
Sellist toetust , kuigi see on vajalik , ei tohi anda majanduse , kaubanduse ja jõukuse loomise arvelt .
Kulu , mille selline maks tooks kaasa ühiskonnale üldiselt ( suurendades maksukoormat , mis toob tagajärjed kõigile maksumaksjatele ja tarbijatele ) , ja selle mõju finantsturule ( vähendades vajalikku likviidsust ja krediidivoogu ettevõtetesse ja majapidamistesse ) , ei saa eirata .
Lisaks sellele viiks globaalse maksu rakendamine tehniliste probleemide ja keeruka halduseni .
Kriisiolukorras ei saa pääsetee hõlmata rohkemaid uusi makse , mida oleks keeruline koguda .
Peame selle uue maksu idee ära unustama .
<sp>
kirjalikult . - ( PT ) Euroopa Liit peab jätkama kliimamuutusega võitlemisel hea eeskuju näitamist .
On märkimisväärne , et Euroopa Liit on ületanud Kyotos esitatud eesmärgid .
Usun , et Kopenhaageni kokkuleppe vähendada globaalset süsinikuheidet peaks olema siduv .
Seda arvestades esitasin muudatusettepaneku parlamendi sellekohasele resolutsioonile , paludes lõplikus tekstis rahvusvahelise sanktsioonikogumiku sätestamist .
Usun , et kokkulepe peab olema globaalne , ambitsioonikas ja selge ajakavaga .
Kui me ei ole ambitsioonikad , lõpetame kasutu vahendiga , mis on veelgi vähem tõhus kui Kyoto protokoll , mis näeb juba ette rahvusvahelised sanktsioonid .
Loodame , et tuleb tõhus määrus ja et kokkulepe sisaldab ülevaatamisklauslit , et seda saaks hõlpsasti uuendada .
Peame saatma selge signaali ka Aasia tekkivatele tööstustele .
Hiinat ja Indiat ei saa vastutusest vabastada , kui nad toodavad suure osa maailma heitkogustest , samas kui meie tööstused näevad oma heitkoguste vähendamise nimel suurt vaeva .
USA-l on suur vastutus selle tippkohtumise edu tagamise ees .
Loodan , et Ameerika Ühendriikide president Barack Obama näitab , et ta vääris Nobeli rahupreemiat , sest kliimamuutusega võitlemine panustab kõigi rahvaste rahusse ja õnne !
<sp>
kirjalikult . - ( PL ) Kliima on muutumas .
Seda on minevikus mitu korda juhtunud .
Meid on üle 6 miljardi ning see , mis kunagi on äärmuslik nähtus ja jäi märkamata , on nüüd nähtav .
Lisaks sellele ütlevad näiteks elektritootmise ja -varustuse keerukalt koostatud infrastruktuurid sageli üles ning põhjustavad elektrikatkestusi ja IT-võrkude rikkeid .
Ka Maa suurte pindade kõrbestumine on probleem .
See põhjustab humanitaar- ja majanduskatastroofi .
Esimesed märgid sellest on rahutused Somaalias ja ennustused tulevasteks konfliktideks vee üle .
Rändelaine on suurenemas .
Kas need probleemid lahendatakse piirangutega süsinikdioksiidi heitkogustele ?
Ei .
Esiteks ei ole keegi tõestanud , et süsinikdioksiidi heide kliimamuutusi põhjustab .
Teiseks võib nende süsinikdioksiidi heitkoguste piiramise mõju oodata alles sajandi lõpus .
Kolmandaks , piirangud süsinikdioksiidi heitkoguste valdkonnas ainult nõrgendavad inimkonda majanduslikult ning teevad seega katastroofi veelgi hullemaks .
Mis puutub heitkogustega kauplemisse , siis see on ühiskonnavaenulik ettepanek ja selle kulusid kannavad tavainimesed .
Kasumi aga nopib finantsmaailm , kaasa arvatud spekuleerimismaailm .
Seega on inimlikel ja sotsiaalsetel põhjustel kõige tähtsam mitte võidelda väga ebatõenäoliste kliimamuutuse põhjustega , vaid kliimamuutuse tulemustega .
Küsimus ei ole kliimamuutusega kohanemises , vaid proaktiivses tegevuses .
Näiteks minu riigis on veega varustatuse kindlus juba tähtis teema .
<sp>
kirjalikult . - ( RO ) Globaalne soojenemine ohustab praegu inimkonda kahe suure probleemiga : ühest küljest vajadusega oluliselt vähendada kasvuhoonegaasi heitkoguseid ning teisest küljest vajadusega kohanduda kliimamuutuse mõjudega .
Pidades meeles , et tegeleme ülemaailmse nähtusega ja et Euroopa Liit vastutab ainult 10 % maailma kasvuhoonegaaside eest , on tähtis , et kahe nädala pärast Kopenhaagenis kohustusliku ülemaailmse juriidilise kokkuleppeni jõuame .
Tervitan president Obama osalemist Kopenhaageni kohtumisel mandaadiga , mis sisaldab selgeid eesmärke heitkoguste vähendamiseks , millest USA kavatseb kinni pidada .
Selleks et kohaneda kliimamuutuse mõjudega , vajame rahastusmehhanismi , esitades täpsed arvud summade kohta , mis tuleb investeerida uusi töökohti loovatesse rohelistesse tehnoloogiatesse , mis on praeguse kriisiperioodi ajal väga vajalik .
<sp>
kirjalikult . - ( RO ) Kopenhaagenis 7. detsembril algava rahvusvahelise kliimamuutuste konverentsi eesmärk on koostada Kyoto-järgne kokkulepe , mis paneb maailma riigid oma saasteainete heitkoguseid vähendama .
Euroopa Liit on ühepoolselt kohustunud vähendama saasteainete heitkoguseid võrreldes 2005. aasta tasemetega 20 % ning tagama ka , et 20 % tarbitavast energiast tuleb taastuvenergia allikatest .
Ent need pingutused tuleb koordineerida kõigi arenevate või arengumaade pingutustega .
Energia tarbimist ja saasteainete heitkoguseid saab kiirelt ja odavalt vähendada , propageerides energiatõhusust ülemaailmsel skaalal .
Seetõttu peavadki Euroopa Liit ja liikmesriigid energiatõhusust suurendama , eriti ehitistes ja transpordisektorites .
Et Euroopa Liit suudaks energiamahukate tööstuste saasteainete heitkoguseid vähendada ja samal ajal pidada kinni ka võetud kohustustest , tuleb Euroopa ettevõtete moderniseerimiseks leida finantsressursid .
See on ainus viis , kuidas saame Euroopa Liidus säilitada tootmise ja sellest tulenevalt ka töökohad .
Euroopa Liidu eelarve läbivaatamise ajal peame tagama , et saadaval oleksid piisavad finantsallikad kliimamuutuse eest kaitsmiseks ja selle mõjudega kohandumiseks .
Ökotõhusa globaalse majanduse arendamine tekitab uusi investeeringuid ja töökohti ning tõstab elustandardit .
<chp>
<sp>
Hääletasin Euroopa Parlamendi omaalgatusliku raporti poolt , mis kajastab loomade kaitset ja heaolu käsitleva ühenduse tegevuskava hindamist ( Marit Paulseni raport ) , sest toetan täielikult eemärki tugevdada loomade kaitset ja heaolu ELis .
Raportis ei ole siiski selge , kas EL kavatseb selle valdkonna maksimaalset ühtlustada .
Mitte mingil tingimusel ei ole ma valmis toetama ettepanekut , mis takistab liikmesriikidel kehtestada paremad kohustuslikud loomade kaitse ja heaolu standardid kui need , mille me ELi tasandil kokku leppida suudame .
Usun otse vastupidi , et pidevaks parema loomade kaitse ja heaolu poole püüdlemiseks on ülioluline võimaldada liikmesriikidel selles valdkonnas teed näidata .
<sp>
kirjalikult . - ( SV ) Hääletasin Marit Paulseni loomade kaitse ja heaolu õigusakte käsitleva raporti poolt .
Siiski tahaksin ma rõhutada , et oluline on kehtestada nende õigusaktidega miinimumstandardid .
Liikmesriikidel ja piirkondadel peab olema võimalus põhjalikumate loomade heaolu õigusaktide rakendamiseks .
<sp>
Täna hääletusel olnud raport hindab objektiivselt ja kriitiliselt aastateks 2006-2010 koostatud loomade kaitset ja heaolu käsitleva ühenduse tegevuskava tulemusi ning määrab kindlaks realistlikud ja vajalikud eesmärgid Euroopa Liidu toidutootmise ja tarbimise kasvuks progressi silmas pidades .
Üks punkt , mille ma esile tõsta tahaksin , on tunnistamine , et kvaliteetsemad tooted tähendavad tootjatele ja eriti toormetootjatele suurenenud kulusid , mis tavaliselt ei tähenda suurenenud kaubanduslikku nõudlust , sest ainult väike osa tarbijaid valib kallimad tooted .
Seetõttu rõhutatakse raportis vajadust sellistele tootjatele nende püüdlused kompenseerida .
Märkida tuleb ka kavatsust kehtestada ELi toodetele kohaldatavad eeskirjad kolmandate riikide tootjatele , sest see tagab õiglase ja tasakaalustatud kaubanduskonkurentsi .
Lisaks pean oluliseks esitada argument Euroopa koordineerimisasutuse rajamiseks ning üldiste ja ühiste õigusaktide vastuvõtmiseks , et parimad tavad ühtlustada ja järelevalvemehhanismid rajada .
<sp>
Kuigi Hollandi Vabaduspartei ( PVV ) toetab loomade kaitset ja heaolu , on see liikmesriikide teema , mitte ELi .
<sp>
Oleme täna vastu võtnud olulise resolutsiooni , mis hindab Euroopa Komisjoni aastateks 2006-2010 koostatud loomade kaitset ja heaolu käsitlevat ühenduse tegevuskava .
Kõrgeid loomatervise standardeid ei nõuta mitte ainult eetilistel , vaid ka loomsete toodete ohutuse ja kvaliteedi kaalutlustel ning kahtlemata loob see positiivse ja usaldusväärse Euroopa põllumajandusbrändi .
<chp>
<sp>
Kavandatud on , et 2013. aastaks oleks igas ELi kodumajapidamises taskukohase hinnaga lairiba Interneti-ühendus .
Lisaks on kavatsus muuta Euroopa 2015. aastaks Interneti juurdepääsu osas maailma kõige mobiilsemaks maailmajaoks .
Toetan selle saavutamiseks vajalikke meetmeid ja hääletasin seetõttu raporti poolt .
<sp>
Euroopa uus digitaalne tegevuskava on ambitsioonikas programm uute tehnoloogiate ja kiirete ühenduste levitamiseks liikmesriikides ja seetõttu hääletasin ma selle poolt .
Siiski ilmneb , et lisaks põhimõttelistele väljakuulutatud eesmärkidele , nagu Interneti-ühenduse kiiruse suurendamine ja kodanike kurssi viimine uute tehnoloogiatega , on tegevuskavas ka mõned väga raskesti saavutatavad eesmärgid .
Näiteks ilmneb , kuigi see on väga soovitatav , et eesmärki , mille kohaselt peaks kõigis Euroopa Liidu koolides 2015. aastaks kiire Internet olema , on objektiivsetel põhjustel raske saavutada ( näiteks kaugeimates mäestiku- ja saareriikides on kiiret ühendust kohe saavutada raske ) .
Järelikult tuleb Euroopa uut digitaalset tegevuskava toetada rea koordineeritud tegevuste ja algatustega , nagu ulatuslikum ELi rahastamine , et tagada parem juurdepääs Internetile isegi geograafiliselt ebasoodsate tingimustega piirkondade õpilastele .
<sp>
Euroopa on arenenud info- ja kommunikatsioonitehnoloogiate ( IKT ) valdkonnas jätkuvalt ülemaailmne teenäitaja .
Ülemaailmne võrk ( WWW ) , GSM-standard mobiiltelefonidele , MPEG-standard digitaalsele sisule ja ADSL-tehnoloogia on Euroopa leiutised .
Juhtpositsiooni säilitamine ja selle muutmine konkurentsieeliseks on ülioluline poliitiline eesmärk .
Viimase nelja aastaga on IKT-poliitikad kinnitanud nende tehnoloogiate liikumapaneva jõu rolli Euroopa majanduslikus ja sotsiaalses nüüdisasjastamises ja tugevdanud Euroopa vastupidavust kriisiaegadel .
Kõik liidu liikmesriigid on IKT-poliitikad välja arendanud ja leiavad , et need tehnoloogiad on uuendatud Lissaboni strateegia kontekstis väga oluline panus riigi majanduskasvu ja tööhõivesse .
Hoolimata sellest , on EL 21. sajandi esimese kümnendi jooksul IKT-alaste teadusuuringute ja uuenduste osas maha jäänud .
Seetõttu on liit algatanud ambitsioonikad teadusuuringute programmid , mille eesmärk on vähendada erinevusi ning toetada ettenägelikku teadus- ja arendustegevust .
Kinnitaksin seetõttu veel kord selgelt oma täielikku toetust sellisele tegevusele , kindlas usus , et Euroopa võib taas selle üliolulise valdkonna etteotsa tõusta ja peamiseks edasiviijaks saada .
<sp>
Hääletasin selle parlamendi omaalgatusliku raporti poolt , arvestades digitaalse tegevuskava olulisust Euroopa tehnoloogilise juhtrolli tugevdamisel .
Info- ja kommunikatsioonitehnoloogiad ( IKTd ) on praeguse majanduse taastumise aegse kasvu võtmetegurid , kuid väga olulised ka jätkusuutlikuks majanduskasvuks ja sotsiaalse eraldatuse vastaseks võitluseks .
Raport toetab telekommunikatsiooniministrite mitteametlikul kohtumisel Granadas ( 18.-19. aprill ) heaks kiidetud digitaalset tegevuskava käsitleva ministrite deklaratsiooni põhipunkte .
Parlament kordab vajadust kindlate , kiirete ja tõhusate infrastruktuuride järele ELis ning julgustab võtma meetmeid , mis võimaldavad täielikku lairibaühendusega katvust kõigile kodanikele .
Digitaalse revolutsiooni õnnestumiseks peavad kõik kodanikud selles osalema .
Sellise edu reaalsuseks muutmiseks ei tohi kõrvale jätta aga ka selliseid aspekte nagu Interneti turvalisus .
Seetõttu ei pühendu vastuvõetud raport mitte ainult kõigile kodanikele arvutioskuste pakkumisele , vaid rõhutab samal ajal ka vajadust Interneti turvalisust tugevdada ja kodanike õigusi austada .
<sp>
kirjalikult . - Hääletasin resolutsiooni poolt , arvestades asjaolu , et sinna ei olnud kaasatud kahjustavaid muudatusi .
<chp>
<sp>
kirjalikult . - ( DE ) Abielu lahutamine on alati raske .
Aga kui lahutajad on eri riikidest , on olukord veelgi keerulisem .
Ühelt poolt ei tohi mõjutada riigisiseseid õigusnorme , teisalt aga on tarvis suuremat selgust ja õiguskindlust .
Kahjuks ei saavutata praeguse ettepanekuga suuremat selgust , mistõttu hääletasin raporti vastu .
<sp>
kirjalikult . - Otsustasin hääletada soovituse poolt ning toetan täielikult ajaloolist otsust algatada esmakordselt tõhustatud koostöömenetlus .
Vaatamata sellele , et 2007. aastal lahutati Euroopa Liidus kokku 140 000 rahvusvahelise elemendiga abielu , on Euroopa kodanikel ikkagi piiriüleste lahutusprotsesside puhul õiguslikke probleeme .
Meie ülesanne on see keerukas õiguslike takistuste sasipundar lahti harutada ja niipalju kui võimalik lihtsustada protsesse ajal , mis on inimestele isegi väga valusad .
Kuigi minu kodumaa Leedu ei osale praegu tõhustatud koostöös , toetan mina algatust kahel käel , sest see on hea näide sellest , millist praktilist kasu sünnib paljudele inimestele ELi kodanikuks olemisest .
Euroopa Liit , selle kodanikud ja siseturg võidavad otseselt ajaloolise tähtsusega tõhustatud koostööst , kuna see aitab vähendada diskrimineerimist ja tõkkeid , mis takistavad isikute vaba liikumist .
See muudab ELi nähtavamaks ja lisab legitiimsust .
<sp>
kirjalikult . - Meie fraktsioonis ei tekitanud raport mingeid vastuolusid , mistõttu toetasime seda ilma pikema arutamiseta .
<sp>
kirjalikult . - ( FR ) Euroopa Rahvapartei ( kristlike demokraatide ) fraktsiooni esimees Joseph Daul rõhutas , et euro kasutuselevõtt Eestis 1. jaanuaril 2011. aastal on märk kahesuunalisest usaldusest : ühelt poolt Eesti usaldusest euro vastu , mis annab tõepoolest positiivse signaali turgudele , teiselt poolt aga ELi usaldusest Eesti vastu , millest saab esimene selle sammu teinud Balti riik .
Eesti on usaldust täielikult väärt , sest Eesti valitsussektori võlakoorem on väikseim Euroopas .
Hääletasin sel põhjusel kõhklematult Eesti euroalasse vastuvõtmist soovitava raporti poolt .
<sp>
kirjalikult . - ( LT ) Mul on hea meel , et vaatamata raskele majanduslikule olukorrale õnnestus ühel Balti riigil , Eestil euroalaga liituda .
Eesti näite põhjal näeme selgesti , et tasakaalustatud ja sihikindla poliitikaga on võimalik lähenemiskriteeriumeid täita .
Riikide soov isegi kriisiajal euroalaga liituda on märk suurest usaldusest selle valuuta vastu .
Olen kindel , et ka Leedus ei ole poliitiline tahe ega ka jõupingutused euro kasutuselevõtu nimel kahanenud .
<chp>
<sp>
Me oleme jõudnud Euroopa välisteenistuse käivitamiseks vajalike otsuste tegemise lõppfaasi .
Toetan personalieeskirjade ja finantsmääruse kompromissi , mis võimaldab kõrgel esindajal teenistuse detsembris tööle panna .
Minu toetus ei tähenda aga carte blanche ' i andmist .
Kõrge esindaja peab täitma endale võetud kohustuse , mida on korduvalt korratud : tagama , et sellised liikmesriigid nagu Rumeenia , mis on praegu EEASile üleantavates komisjoni ja nõukogu välisasjade struktuurides alaesindatud , on Euroopa välisteenistuses õiglaselt esindatud .
Küsimus ei ole EEASi üle rahvusliku kontrolli teostamises , vaid soovis lisada geograafiline tasakaal kui teenistuse personali värbamise kriteerium .
Nimetatud kriteerium ja pädevus ei välista üksteist .
<sp>
Prantsusmaa on vastusena karmidele kokkuhoiumeetmetele sattunud massiprotestide ja -streikide haardesse .
Kui samal ajal suurendada liigselt administreerimist , nagu juhtus Kreeka puhul , kus laiendati valitsust vaatamata päästepakettide vajadusele , siis on Euroopa inimestel õigus ärrituda .
Siiani on EL alati kiidelnud väikeste halduskuludega , mis ei vasta loomulikult tõele , kui võtame arvesse eraldiseisvaid asutusi .
50 peadirektorit kuningliku kuupalgaga 17 000 eurot ( alguses 30 ametnikule ) , 73 ametikõrgendust direktori ametikohale - võib jääda mulje , et tegemist on iseteenindava poega .
Loomulikult on tähtis , et EEASi töötajatel oleks õige kvalifikatsioon .
Sel puhul ei ole näiteks soolistel kvootidel mingit praktilist eesmärki .
Ent nagu öeldakse : " maksab see , kes tellib muusika ” , nii et ei ole mingit mõtet solvata netomaksjaid .
Keeldumine suurendada EEASis saksa keele kui töökeele kasutamist on juba põhjustanud mõned diplomaatilised lõhed .
Ei ole mõtet neid lõhesid veel laiemaks teha .
EEAS peab tagama , et EL ei ole enam pelgalt Ameerika Ühendriikide käepikendus , sest siiani oleme lasknud ameeriklastel sekkuda tundlikesse ELi küsimustesse , nagu pealesunnitud laienemine Türgi kaasamiseks , ning oleme selle tõttu jätnud hooletusse meile tähtsad partnerid , nagu Venemaa .
Need kaks juhtivat jõudu ei ole maailmas enam ainukesed : esile on kerkimas uued jõud nagu Hiina .
Me ei tohi sellest tõsiasjast mööda vaadata !
<sp>
kirjalikult . - Mul on hea meel toetada pärast põhjalikke ja keerulisi arutelusid Euroopa välisteenistuse rajamist .
Tegemist on kauaoodatud meetmega , et tugevdada Euroopa Liidu kui asjatundliku globaalse osaleja positsiooni .
Olen siiski natuke pettunud , sest kuigi EEASi ametissenimetamiseks kasutatakse pädevustel põhinevat põhjalikku valikuprotsessi ja arvestatakse soolist ja geograafilist tasakaalu , ei ole ikkagi tagatud kõigi liikmesriikide kodanike proportsionaalne esindatus .
Komisjoni , nõukogu ja liikmesriikide inimressursside - 1 / 3 igast institutsioonist - ühendamisel peab arvestama seda , et mõned liikmesriigid on komisjonis ja nõukogus ikka veel alaesindatud , mille tulemusel võib teenistuses tekkida tasakaalupuudus .
Ma olen täiesti nõus sellega , et teenistus peaks koosnema pädevatest professionaalidest , kuid olen ka rohkem kui kindel , et on olemas sobivad kandidaadid võrdselt mõlema soo seast ja kõigist liikmesriikidest .
Meie väärtuste praktikas rakendamiseks peab Euroopa välisteenistuse koosseisus selgelt kajastuma tõsiasi , et Euroopa Liit on 27 liikmesriigist koosnev egalitaarne organisatsioon .
<sp>
kirjalikult . - Täna arutasime EEASi rajamise viimaseid üksikasju ja homme toimub hääletus .
Liidu kolme samba - nõukogu , komisjon ja parlament - vahel peeti keerulisi läbirääkimisi , nii et nende kõigi huvid olid kaitstud , ehkki nad ei pruugi tulemusega täiesti rahul olla .
Kogu selle protsessi käigus rõhutati vältimatult liikmesriikide esindatust personali valimisel .
Abiks ei tulnud see , et hoolimata käimasolevatest läbirääkimistest personalieeskirjade kehtestamise üle jätkus värbamisprotsess häirimatult , mille tagajärjel on vaid käputäie riikide esindajad saanud endale soovitud ametikohad .
Ma arvan siiski , et uue teenistuse peamine proovikivi ei ole mitte selle koosseis , vaid sisu : kui tahame , et EEASi liikmed oleksid tõeliselt euroopalikud , siis peame neile tagama elluviimiseks tõeliselt euroopaliku välispoliitika .
Sel puhul on olulisteks takistusteks , millele tuleb jõuliselt lahendus leida , nii rahvusvahelise süsteemi multipolaarne ülesehitus kui ka praegune kriis .
Vastasel juhul täidab EEAS üksnes oma üksikute liikmete rahvuslikke eesmärke .
<sp>
Euroopa Parlament on siiani näidanud , et toetab selgelt nii Euroopa välisteenistuse rajamist kui ka selle kiiret tööleasumist .
Ma arvan , et nõukoguga saavutatud kompromiss parlamendi õiguste kohta on kõiki asjaosalisi rahuldav .
See on mõistlik ja nõukoguga toimuva vahetusmenetluse käigus peavad delegatsioonide juhid pädevates parlamendi komisjonides toimuvatel kuulamistel esitama oma tegevusaruande .
EEASil peab olema finantskontrolli teostamiseks Euroopa Komisjoniga sama siseaudiitor ja eelarvevahendite käsutaja .
Lõpetuseks on tähtis , et liikmesriigid võtaksid endale kohustuse toetada ELi täielikult ajutiste teenistujate suhtes eelarvevastutuse jõustamisel ning nõustuksid lisama eelarvesse eraldi rea ühise välis- ja julgeolupoliitikaga seotud kulude jaoks , vähemalt oluliste missioonide puhul .
Me usume , et saavutatud kompromiss aitab otsustavalt kaasa EEASile ühenduse eelarvest eraldatud vahendite läbipaistvamale , usaldusväärsemale ja tõhusamale kasutamisele .
<chp>
<sp>
Ma hääletasin Euroopa Liidu ja Fääri saarte valitsuse vahelise teadus- ja tehnoloogiakoostöö lepingu vastu - mitte sellepärast , et ma olen vastu teaduskoostööle Euroopa Liidu ja Fääri saarte vahel , vaid kuna ma leian , et tuleb hakata avaldama Fääri saartele survet , et grindade tapmisele tehtaks igaveseks lõpp ( igal aastal tapetakse ligi 1000 grindat ) .
Kuni need tapatalgud kestavad , hääletan ma tulevikuski igasuguste Euroopa Liidu ja Fääri saarte vaheliste lepingute ja rahalist abi puudutavate kokkulepete vastu .
<sp>
kirjalikult . - Komisjon pidas 2010. aasta juunis Euroopa Liidu nimel Fääri saartega läbirääkimisi teadus- ja tehnoloogiakoostöö lepingu sõlmimiseks .
Ma hääletasin selle raporti poolt , sest selles kiidetakse vastav ettepanek heaks .
<sp>
Alates 2009. aasta juulist kehtiv Euroopa Liidu ja Fääri saarte teadus- ja tehnoloogiakoostöö leping on olnud edukas ja etendanud mõlema poole jaoks olulist rolli .
Lepingu pikendamine kinnitab seda edu ja me loodame , et nii on ka tulevikus .
<sp>
Euroopa Liidu ja Fääri saarte teadus- ja tehnoloogiakoostöö lepingu jõustumine võimaldab Fääri saartel täiel määral osaleda Euroopa Liidu teadusuuringute , tehnoloogiaarenduse ja tutvustamistegevuse seitsmendas raamprogrammis .
Kuigi Fääri saarte teaduskogukond on väike , on sealsed teadlased juba edukalt osalenud ELi rahastatud projektides .
Neil on eriteadmisi Fääri saarte geograafilise asukohaga seotud teadusvaldkondades , eriti mere elusressursside ja keskkonna vallas .
Leping võimaldab neil teadlastel tegutseda ka teistes valdkondades , näiteks energeetika , toidu , põllumajanduse , kalanduse ja biotehnoloogia valdkonnas .
Korrapärased kohtumised aitavad teha kindlaks teadustegevuse ühised prioriteedid ning valdkonnad , kus koostöö võib olla kasulik mõlemale poolele .
Lisaks edendab see leping üliõpilaste ja kõrgkoolides töötavate teadlaste liikuvust .
<sp>
Euroopa Liit on tehnoloogia valdkonnas seadnud enesele kaugeleulatuvad eesmärgid - ja mitte ainult seoses Lissaboni strateegiaga .
Neid eesmärke on nüüd tugevdatud lähitulevikuks tehtud plaanis , Euroopa 2020. aasta strateegias .
Seega muutub koostöö teaduse ja tehnoloogia valdkonnas veelgi olulisemaks .
Seetõttu tuleb tervitada asjaolu , et teiste riikidega on saavutatud hulk kokkuleppeid , mille eesmärk on edendada seda koostööd näiteks õpikodade , koosolekute ja seminaride kaudu .
See küsimus on ELi jaoks niivõrd suure tähtsusega , et teadusuuringute , tehnoloogiaarenduse ja tutvustamistegevuse seitsmendas raamprogrammis pakutakse subsideerimise võimalust .
Nüüd on meil kavas pikendada lepingut Põhja-Atlandi saarterühmaga , Fääri saartega .
Erinevalt Taanist ei kuulu Fääri saared Euroopa Liitu ega tolliliitu .
Selle asemel on Fääri saared loonud ühtse majandusruumi Islandiga .
Pidades silmas tehnoloogia arengu edendamist , hääletasin ma Fääri saartega teadus- ja tehnoloogiakoostöö lepingu pikendamise poolt .
<chp>
<sp>
Euroopa Liidu toimimise lepingu artiklis 228 antakse ombudsmanile volitused võtta vastu kõigilt liidu kodanikelt kaebusi haldusomavoli juhtumite kohta liidu institutsioonide või organite töös .
ELi kodanike esitatud kaebused on tähtis teabeallikas ELi õiguse võimalike rikkumiste kohta .
Euroopa põhiõiguste harda artikli 41 kohaselt on igal kodanikul õigus sellele , et " liidu institutsioonid , organid ja asutused käsitleksid tema küsimusi erapooletult , õiglaselt ning mõistliku aja jooksul " .
Määruse ( EÜ ) nr 1049 / 2001 artikli 4 lõikes 4 osutatud konsultatsioonide valguses peab komisjon seadma kolmandast isikust dokumendi autorile vastamiseks tähtaja ning komisjon peab seda õigust kasutama viisil , mis võimaldab tal omaenda tähtaegadest kinni pidada .
Lisaks ei tohi komisjon viivitada ega takistada ombudsmani uurimisi dokumentidele juurdepääsu käsitlevate juhtumite puhul ning peab ombudsmanile ilma viivituseta vastama , et täita talle lepinguga pandud kohustust teha lojaalset koostööd .
<sp>
kirjalikult . - Ombudsman osutab Iiri kodanikele tähtsat teenust .
Kui neile tundub , et EL või valitsus ei tööta nende heaks , siis on neil alati võimalik pöörduda ombudsmani ameti poole kahju heastamiseks .
Olen oma suhetes selle ametiga avastanud , et nad aitavad Iiri kodanikke põhjalikult ja professionaalselt ning selle raporti vastuvõtmise poolt hääletamisega näitan ma üles usaldust , mis mul selle ameti vastu on .
<sp>
kirjalikult . - Hääletasin raporti poolt .
Ma olen seisukohal , et komisjoni mittekoostööaldis suhtumine kõnealusel ja muudel juhtumitel ähvardab õõnestada kodanike usaldust komisjoni vastu ning kahjustab Euroopa Ombudsmanil ja Euroopa Parlamendil teostada piisavat ja tõhusat järelevalvet komisjoni üle ja selles osas on see vastuolus õigusriigi põhimõttega , millele Euroopa Liit on rajatud .
Ma toetan nõudmisi , et komisjon võtaks endale parlamendi ees kohustuse täita oma ülesannet teha edaspidi Euroopa Ombudsmaniga lojaalset koostööd .
<sp>
Ombudsmani rolliks on selge määratluse kohaselt uurida ELi institutsioonide ja organite vastu esitatud kaebusi .
Sellised volitused tähendavad suuremat läbipaistvust Euroopa institutsioonide ja kodanike , ettevõtjate , ühenduste ja muude organite vahel , millel on ELis registreeritud tegevuskoht .
Kõnealuse valitsusvälise organisatsiooni ( VVO ) esitatud kaebus puudutab juurdepääsu komisjoni valduses olevatele dokumentidele .
Ombudsman seadis komisjonile üksikasjaliku arvamuse esitamiseks kolmekuise tähtaja , kuid komisjon tegi seda alles 15 kuu pärast .
Selline käitumine tähendab , et komisjon rikkus oma kohustust teha ombudsmaniga viimase läbiviidava uurimise ajal lojaalset ja heauskset koostööd ja see kahjustas mitte ainult institutsioonidevahelist dialoogi , vaid ka ELi mainet üldsuse silmis .
Ma usun , et parlament on ELi ainsa valitud organina kohustatud kaitsma ombudsmani sõltumatust oma ülesannete täitmisel Euroopa üldsuse ees .
<sp>
Hääletasin resolutsiooni poolt , sest nõustun komisjoni kritiseerimisega selle eest , et ta seadis rahvusvahelise ettevõtja Porsche huvid kõrgemale üldsuse õigusest saada juurdepääsu parlamendi , nõukogu ja komisjoni dokumentidele .
Resolutsioonis kritiseeritakse komisjoni mittekoostööaldist suhtumist , mis kahjustab nii institutsioonidevahelist dialoogi kui ka ELi mainet üldsuse silmis .
Minu resolutsiooni toetamise aluseks on asjaolu , et ma nõustun selles esitatud kriitikaga igapäevase läbipaistvuse puudumise kohta komisjonis , kes rikub pidevalt Euroopa institutsioonide lojaalse koostöö põhimõtet , mis väljendub selles , et kui " ombudsman uurib dokumentidele juurdepääsu juhtumeid , kasutab komisjon enamasti viivitamistaktikat ja takistab uurimist ” .
<chp>
<sp>
See raport on vastuolus juba vastuvõetud Stockholmi tegevuskavaga ehk Euroopa Liidu plaaniga hoida ja edasi arendada vabadusel , turvalisusel ja õigusel rajanevat ala .
Vaatamata nende muudatusettepanekute õigusliku alusega seotud probleemidele , otsustasin selle raporti poolt hääletada , sest arvan , et kuriteo ( võimalike ) ohvrite kaitsemeetmed on hea asi .
Võimalus laiendada lähenemiskeelu kohaldamisala ühelt liikmesriigilt ( otsuse teinud riik ) teisele , kuhu kaitstav isik minna tahab ( täidesaatev riik ) , on märkimisväärne edusamm reaalse vabadusel , turvalisusel ja õigusel rajaneva ala loomise poole Euroopa Liidus , ja see on ideaal , mida ma pooldan .
<sp>
Koduvägivald on põhiliste inimõiguste rikkumine , mis võib tabada igaüht , sõltumata usutunnistusest , nahavärvusest ja seisundist ühiskonnas .
Rumeenias suurenes koduvägivalla juhtumite arv 2009. aastal 2008. aastaga võrreldes 35 % .
Ka 2010. aastal on teada antud , et koduvägivalla juhtumite arv kasvab .
Igal aastal puutub koduvägivallaga kokku hinnanguliselt 1 200 000 inimest , aga ainult 1 % ohvritest julgeb sellest võimudele teada anda .
Euroopa lähenemiskeeld peab olema kindel abivahend vägivallaohvritele turvalisema pelgupaiga pakkumisel kogu Euroopa Liidus .
See hõlmab ka kaitset kuritegelike rühmituste sooritatud vägivalla eest ja seda kohaldatakse igasuguste kuritegude ohvritele , näiteks inimkaubanduse , naiste suguelundite moonutamise , sundabielu , aukuriteo , verepilastuse ja soolise vägivalla ohvritele ning terrorismi- ja organiseeritud kuritegevuse ohvritele ja tunnistajatele .
Liikmesriigid peavad tagama õiguskaitse järjepidevuse , vähendama Euroopa lähenemiskeelu mittetunnustamise või tagasilükkamise põhjuste arvu , seadma 20päevase tähtaja keelu jõustamiseks ja täpsustama olukorda seoses ohvri liikumisega ühest liikmesriigist teise .
<sp>
Minu arvates on see nõukogu direktiiv väga positiivne , sest selle eesmärk on luua tõeline vabadusel , turvalisusel ja õigusel rajanev ala .
Olen siiski raportööride nimetatud mureküsimustes nendega sama meelt , eelkõige seoses tehniliste puudujääkidega ja liikmesriikide õigussüsteemide erinevustega .
<sp>
Tahaksin kiita Teresa Jiménez-Becerril Barriot ja Carmen Romero Lópezt suurepärase töö eest .
Täna heaks kiidetud Euroopa lähenemiskeeluga tagatakse ühes liikmesriigis kaitse all olevatele kuriteoohvritele samaväärne kaitse ka mujal liidus ja selle kohaldamisalasse kuuluvad kõik kuriteoohvrid , mitte ainult soolise vägivalla ohvrid , nagu alguses kavandatud .
Kaitsemeetmed on olemas kõikides ELi liikmesriikides , aga teisel pool riigipiiri need ei kehti .
Euroopa lähenemiskeeld peaks tagama , et igasugune kaitse , mille on isikule andnud üks liikmesriik , kehtib ka teistes liikmesriikides , kuhu see isik läheb .
Euroopa lähenemiskeelu võib välja anda kaitsealuse soovil , kui ta on otsustanud kolida või reisida teise liikmesriiki .
Kaitsemeetme väljastanud liikmesriigi kohustus on anda välja ka Euroopa lähenemiskeeld ja saata see sinna liikmesriiki , kuhu kaitsealune minna kavatseb .
Teksti peab liikmesriikide kvalifitseeritud häälteenamusega heaks kiitma veel ka nõukogu ning liikmesriikidel on siis aega kolm aastat , et see oma õigusesse üle võtta .
<sp>
kirjalikult . - 12 liikmesriigi esitatud ettepanek võtta vastu direktiiv Euroopa lähenemiskeelu kohta on kuritegevuse ennetamisest juhinduv algatus .
Ohvrite kaitsmise määrused vastu võtnud liikmesriikide tegevusalased volitused lõpevad need õigusaktid vastu võtnud liikmesriikide piiril .
Kuid ohvrid liiguvad teise liikmesriiki mitmel põhjusel , paljudel juhtudel kuriteo ennetamise eesmärgil .
Need liikumised jätavad nad kaitsetuks , kui õigusalases ja politseikoostöös ei käivitata ohvrikaitse hoiatus- ja ennetusmehhanismi , mis toimiks kiiresti ja tõhusalt kogu Euroopa territooriumil .
Selle algatuse eesmärk on käivitada see õigusalase ja politseikoostöö mehhanism .
Liikmesriikide toimingud näitavad , et kuritegevust saab Euroopa tasandil ennetada , kui kuriteo toime pannud isik või isikud on kindlaks tehtud .
<chp>
<sp>
See hetk eelmisel kuul oli väga eriline , kui kõik poliitilised fraktsioonid lavale astusid , et saavutada lisaks 2011. aasta eelarvele poliitiline kokkulepe ELi edaspidise rahastamise kohta .
Seega andsid kolm peamist poliitilist fraktsiooni pärast kogu läbirääkimiste käigus tekkinud pahameeletormi lõppotsuse suhtes järele .
Vaatamata oma uutele volitustele laskis Euroopa Parlament lihtsalt mööda võimaluse kehtestada end oma rollis eelarveküsimuste üle otsustajana .
Belgia peaministri kiri , mida eesistujariik Belgia meile näitas ja milles garanteeritakse aluslepingu austamine ( sic ) ja see , et parlament edaspidistesse aruteludesse kaasatakse , ei paku hea poliitilise tulemuse saavutamiseks mingit tagatist .
Meie vastuhääl peegeldab seda kasutamata jäetud võimalust ning järgnevat läbivaatamisklauslit .
Parim vahend selle saavutamiseks on tuua konventsiooniga sama meetodit kasutades kokku Euroopa Parlament ja riikide parlamendid , riikide valitsused ning Euroopa Komisjon .
Jätkuvalt liiga palju rahalisi vahendeid nõudva ITERi hiidprojekti rahastamise edasilükkamise pärast meil kahju ei ole .
Üritame kohe , kui Euroopa Parlamendi eelarvekomisjon selle ettepaneku uuesti esitab , veel kord näidata , milline raha raiskamine see on .
<sp>
Kiidame heaks Euroopa Liidu 2011. aasta eelarve , mis võeti esimest korda vastu vastavalt Lissaboni lepingu uuele korrale .
Olen rahul Euroopa Parlamendi rolli kinnitamisega selles küsimuses ning toetan täna hääletusel olevas dokumendis esile tõstetud prioriteete .
2011. aastal tuleb erilist tähelepanu pöörata teemale " Noored , haridus ja liikuvusˮ , prioriteedile , mida kõigis eelarvejaotistes arvesse võetud on .
Peame investeerima oma noortesse ja kõigi Euroopa kodanike koolitamisse , nimelt elukestva õppe , Erasmus Munduse ja Eurese programmide kaudu .
Samuti on oluline edendada investeeringuid teadusuuringutesse ja uuendustegevusse ning väikeste ja keskmise suurusega ettevõtjate rolli meie majanduse dünaamilisemaks muutmise liikumapaneva jõuna .
Arvestades ühtekuuluvuspoliitika kui kõigi ELi poliitikasuundade ühiselemendi olulisust , toetan selle kavandatud kaasamist dokumenti , millest sõltub selle poliitikasuuna edukas rakendamine .
Väljatoodud põhjustel ja seetõttu , et ma usun , et Euroopa Liit elab läbi perioodi , mis nõuab rohkem pingutusi Euroopa tugevamaks ja konkurentsivõimelisemaks muutmise nimel , säilitades samal ajal institutsioonidevahelise dialoogi tugevdamise vajaduse , hääletasin parlamendi esitatud projekti poolt .
<sp>
kirjalikult . - ( DE ) Hääletasin raporti poolt .
Parlament näitas läbirääkimistel nõukoguga oma tahet .
Eelmisel aastal tegi nõukogu Lissaboni lepingu kontekstis parlamendile märkimisväärseid järeleandmisi .
Selles eelarvet käsitlevas otsuses on parlament võtnud rohkem omaks nõukogu seisukoha .
See kompromiss tundub töötavat .
<sp>
kirjalikult . - Otsus 2011. aasta eelarve üle võeti vastu probleemsel ja ebastabiilsel ajal .
Ajal mil liikmesriikide eelarvetes tehakse tõsiseid kärpeid , on olulisem kui kunagi varem veenduda , et Euroopa tagaks vahendid kriisi mõjudega tegelemiseks .
Olen oma ametiajal jooksul näinud ELi rahalistest vahendite eraldamisest tulenevat kasu ning need vahendid on andnud abi neile , kes kannatavad praegu Ühendkuningriigis rakendatud destruktiivse poliitika tõttu .
Siiski on selles eelarves kohti , millega ma nõustuda ei saa .
Näiteks ei arva ma , et on asjakohane hääletada raiskavate põllumajandustoetuste ning suuremate esinduskulude poolt .
Ma usun , et praegustel majanduslikult ebakindlatel aegadel on oluline näidata , et kulusid piiratakse .
Selle tõttu otsustasin 2011. aasta eelarve hääletusel erapooletuks jääda .
<sp>
kirjalikult . - Euroopa Parlamendi liikmetest leiboristid hääletasid eelarvepaketi vastu , sest me usume , et ajal , kui riigisisese kulutusi niivõrd tõsiselt kärbitakse , ei ole kohane ELi eelarvet suurendada .
Kindlasti ei toeta me viisi , kuidas paljud valitsused oma majanduse riiklike kulutuste vähendamisega ohtu seavad .
See ei tähenda aga , et peaksime automaatselt toetama Euroopa Liidu kulutuste üldist suurendamist .
ELil seisab ees oluline tegevusrohke aasta ning paljudel juhtudel tuleb toetada neid valdkondi , mida riigisisesed kärped kõige rängemalt mõjutanud on .
Usume siiski , et valdkondades , kus on vaja teha uusi kulutusi , oleks olnud võimalik leida sääste , et raha oluliste projektide jaoks vabastada .
Arvestades praegust survet riikide majandusele , oleksid need eelarveläbirääkimised olnud võimalus veenda ELi juhte teha lõpp raiskavatele ELi kulutustele sellistes valdkondades nagu põllumajandustoetused , mis õõnestavad tihti nende riikide majandust , mille aitamiseks ELi rahvusvaheline eelarve koostatud on .
Need toetused jäetakse selles eelarvepaketis aga peaaegu puutumata .
Seda arvestades ei saanud Euroopa Parlamendi leiboristid ELi eelarve suurendamist toetada .
<chp>
<sp>
kirjalikult . - ( HU ) Euroopa 2020. aasta strateegia ei osutanud selle sõnastamise ajal mitte ainult Lissaboni strateegiast kaugemale , vaid seda tuli selgesõnaliselt kohandada uue kriisiperioodiga ; veelgi enam , nüüd tuleb selles arvestada ka majandusjuhtimise ja euro päästmise ajajärku .
Uued liikmesriigid peavad tagama , et neil säilib piisav manööverdamisruum ja konkurentsivõime süvenevate struktuuriliste ja tööhõiveprobleemide lahendamiseks , mis neil on säilinud pärast Ida-Euroopa režiimide muutust .
Minevikus tehtud valed otsused ja ränk halduslik hooletus sunnivad meid pöörama tähelepanu ka perekondade olukorrale : tööturg ei koosne ainult tööandjatest ja töötajatest , vaid ka mitut põlvkonda hõlmavatest perekondadest , kus on säilinud rohkem või vähem lähedased suhted .
Perekonnad ei ole mitte ainult ühiskonna vundament , vaid ka selle tuleviku alus .
Põlvkondade tihedam koostöö võib juba iseenesest tööhõivet märkimisväärselt suurendada ( näiteks noorte emade töö , puudega inimeste toetamine töö leidmisel , vanurite aktiivsuse säilitamine , ka kodanikuühiskonna sektoris ) ja ka ühine planeerimine ( näiteks elamispinnaga seotud olukord ) võib aidata ära hoida üksikisikute ja perekondade võlakriise ning pankrotte , mis suurte osamaksete tõttu on piisavad , et sundida perekondi varimajanduses osalema .
Senine maailmavaade ei ole enam otstarbekas .
Kui vanadest lahendustest enam ei piisa , siis on vaja uusi lähenemisviise ja ka Euroopa Liit peab seda mõistma .
Ka EL peab kasutama lahendusi , mis praegu näivad ebatavalised .
<sp>
kirjalikult . - Euroopa 2020. aasta strateegia on üks tähtsamaid projekte , mida me kunagi loonud oleme , kuid siiski pole selle edu tagatud .
Peaksime kõikidesse eesmärkidesse , juhtalgatustesse ja riiklikesse reformidesse lülitama soolise võrdõiguslikkuse aspekti - ja naistega tuleks arvestada kõigis poliitikavaldkondades .
Avatud kooskõlastusmeetod on ühiste eesmärkide saavutamiseks nõrk vahend , mistõttu saavutatakse tulemusi ainult siis , kui leidub tõelist pühendumust !
Euroopa 2020. aasta strateegia tööhõivega seotud eesmärkides nõutakse naiste tööhõive suurendamist .
Kindlasti on vajalik töö- ja pereelu sobitamine ning sooliste stereotüüpide kaotamine tööturul .
Peame kaasama rohkem naisi kutseõppesse , teadus- ja haridusvaldkondadesse , mida seni on peetud n-ö meeste aladeks .
Peame lõpetama soolise segregatsiooni tööturul , eriti mis puudutab uusi keskkonnahoidlikke töökohti .
Naiste täielik tööturule kaasamine on ka viis demograafilise kriisi ületamiseks .
Kui pakume turvalist ja väärikat tööd , võimalusi töö- ja pereelu sobitamiseks ning kui suudame mehed rohkem majapidamistöödesse kaasata , siis näitavad kõik uuringud , et naiste soov lapsi saada suureneb .
<sp>
kirjalikult . - Euroopa 2020. aasta strateegia käsitleb majanduskasvu ja tööhõivet .
Peame meeles pidama , et arukas energiasüsteem on meie tulevik nii keskkonna kui ka tööhõive mõttes .
Selline süsteem lubaks meil majanduskasvu energiatarbimisest lahti siduda .
Kui see juhtub , siis suudame toota rohkem sama või väiksema energiatarbimise juures ning luua tuhandeid töökohti , mida ei saa väljast sisse osta .
Peame tagama , et arukas energeetika ei jääks unistuseks .
Praegu ehitame Euroopas tervet uut energeetika infrastruktuuri .
Peame tagama , et see vähendab Lääne- ja Kesk-Euroopa vahelist lõhet jätkusuutlike töökohtade suhtes .
Kahekiiruselise Euroopa teke energeetika valdkonnas ei lahenda kütteostuvõimetuse või ebatõhususe probleemi .
Peaksime aitama mahajäänud piirkondi , isegi kui see praeguses majanduslikus olukorras lihtne ei ole .
Vajame arukat energiasüsteemi kõigile Euroopa kodanikele korraga .
Peame hoiduma süsteemi tükkhaaval uuendamisest , mille puhul mõnede kodanikeni jõuab tulevik alles 50 aastat pärast teisi .
Lihtsamalt öeldes vajame arukaid energeetikasektori töökohti kõigile eurooplastele , mitte ainult neile , kes oleksid need ka ilma Euroopata saanud .
<sp>
kirjalikult . - Kohe pärast Läti ühinemist ELiga otsustas Läti valitsus , et ELi rahaliste vahendite jaotamise mõttes piisab , kui kuulutada Läti üheks piirkonnaks .
( Poola on jagatud 16 piirkonnaks . )
Selle tulemusena on üks neljast Läti regioonist - Latgale - kõige vähem kaitstud .
Rahaliste vahendite kohaldamine Latgales on mitu korda vähem tõhus kui Lätis tervikuna .
See olukord kajastub ka Latgale ' tööturul .
Tööpuuduse määr Läti pealinnas ( Riia ) on 8-9 % , Latgales on see 20-25 % .
Euroopa tööhõive programmid on kättesaamatud näiteks selliste linnade elanikele nagu Livani , Preili , Kraslava , Ludza , Aglona ja Dagda .
Selle asemel et lahendada Latgales tootmise organiseerimise ja stimuleerimise küsimus , tõstab Läti valitsus pidevalt makse , mis toob kaasa väikeste ja keskmise suurusega äriühingute pankrotilaine .
Sotsiaalsete pingete vältimiseks antakse Latgale elanikele 100 latti kuus justkui altkäemaksu .
See Läti valitsuse üldine poliitika on viinud üle 150 000 töötaja väljarändeni .
Kutsun Euroopa Komisjoni üles kiiresti olukorda sekkuma !
Tuleb koostada tööhõive raamistik ELi äärepoolsete piirkondade , nagu Latgale , jaoks .
<sp>
Järgmine päevakorrapunkt on hääletused .
( Hääletuste tulemused : vt protokoll )
<chp>
<sp>
kirjalikult . - ( IT ) Lõpuks ometi on Euroopa Liit tunnistanud tööstuse fundamentaalset rolli , nõudes krediidile juurdepääsu lihtsustamist ja bürokraatia vähendamist .
Viimastel aastatel oleme olnud tunnistajateks selliste meetmete vastuvõtmisele , mis põhjustavad suuri koormusi Euroopa tööstusele ja soosivad kolmandatest riikidest imporditavate toodete põhjustatud kõlvatut konkurentsi .
Märgin ära kliimamuutuste vastu võitlemisega kaasnevad kulud ja meetmed tollimaksude vähendamiseks või kaotamiseks .
See raport rõhutab teadustegevuse kui konkurentsi tõrjumise vahendi tähtsust ning märgib ära töötajate professionaalse väljaõppe ja tarbijatele jagatava teabe tähtsuse .
Ärgem siiski unustagem , et kõikide nende ilusate sõnade juures on ELis siiski oht liikmesriikidevaheliseks lahknevuseks , mille tulemuseks on vähene huvi ühise tööstusliku tuleviku loomise vastu !
Viitan siin Euroopa patendi juhtumile , mis oli tunnistajaks sellele , kuidas liit Itaalia ja Hispaania kõrvale jättis ning teiste liikmesriikide seas koostööd tõhustas .
Hääletasin selle raporti poolt , kuna selles esitatud põhimõtted väärivad toetust .
<sp>
Euroopa tööstus ei seisa silmitsi mitte ainult majanduskriisi mõjudega , vaid ka üleilmastunud ajastu uute katsumustega .
Ettevõtted peavad majanduslike suundumuste üha kiirematele muutustele vastavalt reageerima .
Tärkava turumajandusega riigid muudavad jõudude tasakaalu rahvusvahelistel turgudel .
Teadmistepõhise ühiskonna arenguga paraneb ka teadustegevuse ja uuenduste roll , mis viib majanduskasvu ja konkurentsivõimeni .
Probleemid , millega ELil silmitsi tuleb seista , hõlmavad demograafilisi muutusi ja tootlikkuse langust .
ELi tööstuse põhieesmärgid on konkurentsivõime ja uuenduslikkuse suurenemine .
Selle saavutamiseks on vaja ühel ajal paljusid meetmeid rakendada .
On oluline jätkata tööd ühtse turu ning tolli- ja maksudega seotud õigusaktide ühtlustamise nimel .
Ettevõtetele kehtestatud bürokraatlikke koormuseid tuleks vähendada ja õiguslikku raamistikku lihtsustada .
Ettevõtete koostööd tuleks tugevdada tööstusklastrite ning tippkeskuste ja nende võrgustike kaudu ning jõupingutusi tuleks teha ka ülikoolide ja ettevõtete sünergia edendamiseks .
Abiks võib tulla ka alternatiivsete mehhanismide , nagu avaliku ja erasektori partnerluste kasutamine , mis jagavad riske era- ja avalike investorite vahel , ning ka finantsvõimenduse ja eeskuju kasutamine .
Ülioluline on Euroopa tööstuse aluseks olevate väikeste ja keskmise suurusega ettevõtjate toetamine , andes finantsabi uuenduste ja tehnosiirde puhul ning kaasates riigihangetesse uuenduslikkuse ja jätkusuutlikkuse kriteeriumid .
Kindlasti tuleks tagada avaliku ja erasektori koostööl põhineva teadustegevuse rahastamise suurendamine .
<sp>
kirjalikult . - Hääletasin selle raporti poolt , mis toob välja võimalused ELi tööstusliku baasi tugevdamiseks .
Tööstussektor moodustab umbes kolmandiku ELi tööhõivest ja seepärast ongi väga oluline , et tagaksime selle jätkusuutlikkuse .
<sp>
Euroopa tööstus ja selle mitmekordistav mõju moodustavad umbes kolmandiku ELi kogulisandväärtusest ning annavad sissetuleku umbes 57 miljonile inimesele .
Vajalik on kujundada välja tööstuspoliitika , mis edendab liikmesriikide koostööd ja nende konkurentsivõime potentsiaali , nagu on väljendatud ka Euroopa 2020. aasta strateegias .
Selle majanduslanguse kontekstis näitab selle raporti asjakohasus , et oma tähtsusele vaatamata on see sektor siiski tagaplaanile jäetud .
Vaja on Euroopa tööstuse ees seisvate probleemide täpsemat uurimist , eriti aga selle aluste restruktureerimist ja ümberkorraldamist , et tärkava turumajandusega riikide konkurentsivõimele vastu astumiseks tööstust uuenduste ja teadustegevuse kaudu globaalsele teadmistepõhisele ühiskonnale tuginema panna .
Peale selle on kujunemas uued arengusuunad , kliimamuutused , demograafilised muutused ja linnastumise / rahvastikukadu protsessid .
Raportööri 15st esitatud punktist soovin rõhutada väikestele ja keskmise suurusega ettevõtjatele suunatud meetmeid , sest just nemad on ELi majanduskasvu tõeliseks edasiviivaks jõuks .
Rahastamise saamiseks Euroopa menetluste lihtsustamine , VKEdele rakenduskavade kohta rohkem ja parema teabe jagamine , innovatsiooniklastrite ja -võrgustike loomine , aga ka suurem Euroopa Keskpanga toetus on kõik põhialgatused Euroopa eduka tööstuspoliitika saavutamiseks .
<sp>
Bernd Lange raporti puhul hoidun hääletamisest lõike 31 üle selle ebaselge sõnastuse tõttu , milles viidatakse nii eurovõlakirjadele kui ka projektivõlakirjadele .
Üldkokkuvõttes hääletan aga selle raporti poolt , kuna iseenesest ei ole mul midagi projektivõlakirjade vastu .
Projektivõlakirjad toimivad laialdaste uuenduste , infrastruktuuri ja tööstuse taaskäivitamise projektide rahastamisallikana .
Praegusel juhul ei ole küsimus võlgade ühenduse pädevusse üleviimiseks vajalikes vahendites , nagu see oleks eurovõlakirjade puhul .
<sp>
kirjalikult . - Toetasin seda raportit , kuna see väljendab vajadust ELi tööstuse tulevikku käsitleva kooskõlastatud poliitika järele .
Olukorras , kus tööstustootmine on loonud ELis üle 60 miljoni töökoha , aitab jõuline poliitika ELil vähemalt mõnda tootjate ees seisvat probleemi lahendada .
Olles osa Euroopa 2020. aasta strateegiast , toob see raport välja jõulise poliitika 15 aluspõhimõtet , mis tagavad ELi konkurentsivõime USA , Hiina ja Jaapani seas , kes teevad väga suuri investeeringuid tipptehnoloogia teadus- ja arendustegevusse , ning samuti nende riikide seas , kes suudavad vähendada kulusid odava tööjõu tõttu ja kus ei ole nii rangeid intellektuaalomandireegleid .
Selle raporti kõige kasulikemate soovituste seas on vajadus uuenduste ahela loomise järele , mis ühendab valdkondliku teadustegevuse uuenduste ja tehnoloogia rakendamisega , ning suurem rõhuasetus ressursitõhususele ja jätkusuutlikkusele , mis on kooskõlas Euroopa 2020. aasta strateegiaga .
<sp>
Otsustasin hääletada Bernd Lange esitatud algatusraporti poolt , kuna see esindab parlamendi panust arutellu ärimaailma jaoks tähtsaima küsimuse üle , milleks on Euroopa tööstuspoliitika .
Selles raportis on mitu head aspekti , nagu ulatuslik toetus Euroopa ettevõtete keskkonnastandardite järgimise suhtes , kuid ainult vabatahtlikult ja ilma jäiga kohaldamiseta .
Tööstuse - mitte vaid tööstuspoliitika - keskset rolli Euroopa Liidus majanduskasvu saavutamisel on ka juba tublisti korratud .
Saades initsiatiivi tänasel hääletusel olnud raportist , pean oluliseks , et kõik institutsioonid ja asjaosalised püüdlevad siin nimetatud eesmärkide realiseerimise poole , muutes need reaalseteks meetmeteks .
Eriti olulised on : intellektuaalomandi kaitsmiseks meetmete vastuvõtmine ; tipptasemele püüdleva tööstusliku uuendusmudeli kinnitamine ; tööstusvaldkondade nüüdisajastamine , eriti keskkonnakaitse ja energiavarude hoolika kasutamise valdkonnas , ning toetus väikeste ja keskmise suurusega ettevõtjate rahvusvahelistumist edendavate tingimuse loomisele .
<chp>
<sp>
Euroopa Liidu ja Pärsia lahe piirkonna vaheline vabakaubandusleping on mõlema poole huvides tähtsuselt esikohal ja selles rõhutatakse vastastikuse tunnustamise tähtsust .
Euroopa Liidu kohalolek piirkonnas tõhustab kaubanduspoliitikat , aidates kaasa ELi puudutava sihipärase ja tõhusa teabe väljatöötamisele Pärsia lahe riikides .
Selle lepingu sõlmimine võimaldab suurendada liidu nähtavust , milleks järgitakse uute Euroopa diplomaatiliste esinduste Pärsia lahe riikides avamise strateegiat , mis ergutab poliitilist dialoogi ning tõhustab Euroopa jõupingutusi .
Sama kehtib ka ELi energiavajaduste kohta , mida siiani suures osas rahuldatakse fossiilkütuste abil , kuigi tulevikus mõjutab nafta nõudlust aina enam taastuvatele allikatele keskenduv kliimapoliitika .
Enamikus Pärsia lahe koostöönõukogu ( GCC ) liikmesriikides viimastel aastatel toimunud sotsiaalpoliitiline areng julgustab edendama inimõigusi ning võitlema diskrimineerimise kõigi vormide vastu , sealhulgas sool , seksuaalsel sättumusel ja usulistel tõekspidamistel põhineva diskrimineerimise vastu .
Seega on vaja kujundada usaldusväärne ELi ja GCC partnerlus , milles soodustatakse avatud kaubaturgu ja mittetariifsete tõkete kõrvaldamist .
<sp>
kirjalikult . - Ühendkuningriigi konservatiivide delegatsioon ja fraktsioon ECR hääletasid ELi ja GCC suhteid käsitleva Baudisi raporti , sealhulgas täna istungil raportööri suuliselt esitatud ulatuslike muudatusettepanekute poolt , kuna on tähtis mõista hukka igasugune Bahreini võimude ebaproportsionaalne jõu kasutamine , eelkõige väited relvastamata protestijate tulistamise kohta .
Nõustume , et peamiselt Shia kogukonna enamuse seast pärinevad protestijad ise on samuti teataval määral kasutanud vastuvõetamatut vägivalda ja kutsume kõiki pooli maksimaalsele vaoshoitusele .
Bahrein on lojaalne Lääne liitlane ning USA laevastiku baas ning tunneme heameelt Bahreini kroonprintsi pakkumise üle pidada dialoogi .
Nõustume , et GCC eeskirjade kohaselt on Bahreini valitsusel õigus paluda Saudi-Araabialt ja Kuveidilt abi seaduse ja korra tagamisel , kuid Bahreinis asuvad välisjõud peavad järgima põhilisi inimõigusi , sealhulgas õigust rahumeelsetele meeleavaldustele .
Loodame , et ELi vabakaubanduslepingu saab võimalikult ruttu sõlmida , sest majanduskasv ja töökohtade loomine , eelkõige ebasoodsas olukorras olevas Shia kogukonnas , aitab kaasa saare olukorra parandamisele ja sotsiaalsete pingete vähendamisele .
<sp>
Toetasin resolutsiooni ettepanekut , milles saadetakse meie partneritele Araabia poolsaarel selge märguanne .
Oli ülitähtis , et äärmiste majanduslike , sotsiaalsete ja geopoliitiliste pingete taustal kordaks täiskogu oma valmisolekut vaadata läbi meie koostöölepingud araabia maailmas toimuvat silmas pidades .
Me ei tee ettepanekut loobuda ajaloolistest sidemetest , vaid pigem kohandada meie suhteid , arvestades kohapealseid realiteete ja inimeste vajadusi ning seades majanduslike ja poliitiliste sidemete arendamise eeltingimuseks liidu toetatavate väärtuste austamise .
Tähtis ja iga partnerluse vältimatu tunnus on ka kodanikuühiskonnaga peetav dialoog .
Edusamme ja reforme tuleb toetada , kuid siiski on teha veel palju , et suunata need riigid kindlalt demokraatia , inimõiguste ja kodanikuvabaduste austamise teele .
Euroopa ühe osa saatuse üle otsustatakse Lähis- ja Kesk-Idas .
Peame nüüd kooskõlas liidu ja kõnealuste riikide vahel sõlmitud assotsiatsioonilepingutega leidma kõigi poolte jaoks õiglase kesktee , balansseerides majandus- ja kaubandussuhete arendamise põhiväärtuste edendamisega .
<sp>
kirjalikult . - ( DE ) Hääletasin Euroopa Liidu suhteid Pärsia lahe koostöönõukoguga käsitleva raporti poolt .
Nagu raportis on põhjalikult selgitatud , on mõlema lepingupoole paljude eeliste ja 20 aastat kestnud läbirääkimiste tõttu saabunud aeg töötada sihikindlusega vabakaubanduslepingu sõlmimise nimel .
Toetan eeskätt siiski raportis sedastatud põhipunkte , millele tuleks läbirääkimistel keskenduda , sest neis võetakse arvesse kliimamuutuse valdkonna arengusuundi ja inimõigustega seotud kohustusi .
<sp>
kirjalikult . - ( PT ) Pooldan ametissenimetamist , sest kõik juriidilised menetlused on teostatud , sealhulgas on rangelt hinnatud tema elulugu .
<chp>
<sp>
kirjalikult . - Komisjoni esialgne ettepanek tarbijaõiguste direktiivi kohta oli soovimatu ja ebavajalik katse teha maksimaalne ühtlustamine , millel ilmselt ei olnud muud põhjust , kui rahuldada neid , kes usuvad , et kultuuriline ja õiguslik mitmekesisus on vastuolus ELi põhimõtetega .
Ettepanek oleks eri Euroopa riikides tarbijate õigusi vähendanud ning miski ei näita , et sellest oleks turule kasu tõusnud .
Siseturu- ja tarbijakaitsekomisjonis kokku lepitud kompromisspakett on kaugel täiuslikkusest , kuid on siiski oluline edasiminek ja alus , millele saame rajada läbirääkimised teiste institutsioonidega .
<sp>
kirjalikult . - ( DA ) Mul on hea meel , et pärast parlamendis üle kahe aasta kestnud läbirääkimisi oleme suutnud kokku leppida seisukohas , mis tugevdab tarbijaõigusi ELis ja lihtsustab ettevõtjatel siseturul tegutsemist .
Mis puutub otsusesse hääletada muudatusettepanekute poolt plokkide kaupa , siis paljud meist ei olnud rahul , et ei saanud kindla muudatusettepaneku vastu hääletada .
Lubage mul esitada järgmised näited !
Peatükid 4 ja 5 : oleksin eelistanud kompromissi ja peatükkide 4 ja 5 ettepanekust täielikku väljajätmist .
Ma tean , et eeskätt nõukogu , kuid ka Euroopa Tarbijaorganisatsioon ( BEUC ) ja Taani Tarbijanõukogu oleksid eelistanud seda kompromissile , mis meil praegu on .
Sel puhul paneb muigama , et Sotsiaaldemokraatide ja demokraatide fraktsioon Euroopa Parlamendis otsustas eirata tarbijaorganisatsioonide soovitusi .
Artikkel 22a : oleksin soovinud välja jätta ka palju kriitikat saanud artikli 22a .
See ei tee väikestele ja keskmise suurusega ettevõtjatele asju eriti lihtsaks .
Usun Saksamaalt pärit liberaalidest parlamendiliikmetega võrreldes rohkem seda , et suudame läbirääkimiste ajal nõukoguga seda muuta .
Üks mõte oli viia see artikkel vastavusse teenuste direktiivi artikliga 20 , mis ühtlasi vähendaks õigusaktide vastuolu riski .
<sp>
kirjalikult . - ( RO ) ELi 2020. aasta strateegia kohaselt on kvaliteetne ja keskkondlikult säästlik tootmine üks ELi konkurentsieeliseid .
Tarbijate kaitsmine kõrgel tasemel tagab kvaliteetsed tooted ja suurendab tarbijate kindlustunnet , muutes sellega siseturgu tõhusamaks .
Toetan siseturu- ja tarbijakaitsekomisjoni esitatud ettepanekuid uue tarbijaõiguste direktiivi kohta , millega soovitakse tagada ettevõtete jaoks läbipaistvus eesmärgiga realiseerida piiriülese kaubanduse potentsiaali ELis .
Uued tarbijaõiguseid käsitlevad määrused katavad peaaegu igat liiki müümist : kauplustes , telefoni teel või Internetis .
Muu hulgas tugevdavad need rahvusvahelise müügi sätteid , toetudes minu kolleegi Andreas Schwabi ette valmistatud raportis toodud ettepanekutele .
Leian , et erinevalt neljast tarbijakaitsedirektiivist annab uus õigusakt lisaväärtust , sätestades selle , millist teavet ostja peab müüjalt saama , tarnetingimused ja kohaldatavad reeglid , kui risk on ostjal , rääkimata viimase õigusest katkestada ost või keelduda sellest või õigus lasta kaup parandada või välja vahetada .
<sp>
kirjalikult . - Hääletasin selle poolt , et saata see raport komisjonile tagasi , kuna komisjoni vastus parlamendi muudatusettepanekutele oli äärmiselt ebapiisav .
<sp>
kirjalikult . - ( IT ) Komisjoni ettepaneku eesmärk on küll tõhustada siseturu toimimist piiriüleste kaubandustõkete vähendamisega , kuid selle asemel tekitab see probleeme nii tarbijatele kui ka tootjatele .
See peaks toetama kõiki jõupingutusi , mida tehakse selle nimel , et muuta siseturg tõhusamaks ja soodustada piiriülest kaubandust , kuid põhiõiguste harta artiklis 38 nõutakse , et ELi poliitikaga tagatakse tarbijate kõrge kaitse .
Seetõttu on vaja seada eesmärgiks tõsta praeguse ühtlustamise miinimumtaset , kohaldades selleks olemasolevaid parimaid tavasid .
Oleks otstarbekas töötada välja Euroopa vastutuse süsteem mittevastavuste puhuks , et tõhustada tarbijate kaitset ja kindlustunnet turgudel .
Kooskõlas Euroopa 2020. aasta strateegiaga tagab kõrgel tasemel kaitse toodete kvaliteedi ja samal ajal soodustab siseturu toimimist .
Tarbijate õigustest rääkides võimaldavad praegused miinimumnõuded liikmesriikidel võtta riigisisestes põhimõtetes vastu Euroopa õigusnorme : peaksime selles suunas jätkama .
Kahjuks märkasime siiski , et direktiivi ettepanek ei võta arvesse turul olevaid uusi tooteid muudatuste tõttu tootearenduses ja -uuendustes , näiteks digitaalsete kaupade puhul .
<chp>
<sp>
kirjalikult . - ( PT ) Soovin väljendada oma solidaarsust Jaapani rahvaga märtsis Kirde-Jaapanis toimunud maavärina ja tsunami tõttu .
Aatomienergiajaamade käitlemisel esinevad suured puudujäägid õhutavad kartusi tuumakatastroofi toimumise kohta ja sunnivad meid Euroopas vaatama üle oma tuumaohutusnõuded .
Soovin kutsuda üles tõsisele arutelule ohutu tuumaenergia vajadusest Euroopas ja asjaolust , et Euroopa vajab seda liiki energiat .
<sp>
kirjalikult . - ( FR ) Jaapan on täna leinas .
Loodusõnnetusele järgneb üks tuumaõnnetus teise järel .
See kriis on kõige rängem kriis , mida Jaapan on alates Teisest maailmasõjast kogenud .
Ohvreid on kümneid tuhandeid , materiaalseid kahjud on märkimisväärsed ja neid on endiselt raske hinnata .
Euroopa Liit peab reageerima viisil , mis vastab kriisi tõsidusele .
Jaapan vajab kiireloomulist abi .
Kutsume komisjoni üles juhtima ja koordineerima Euroopa solidaarsuspüüet .
Euroopa tegevus peab olema selge , kiire ja tõhus nii lühi- kui ka pikaajalises perspektiivis .
Sel puhul , mis käsitleb Fukushima elektrijaama , on Euroopa rahutus õigustatud .
Euroopa täitevorgan peab sellele reageerima , nõudes Euroopa kõikidele tuumarajatistele mitut stressitesti , mis teostatakse sõltumatult ja läbipaistvalt .
Ühtlasi tuleks ühiselt analüüsida meie energiapoliitikat .
Energiasäästu , taastuvenergiaallikate , energiasäästukriteeriumite puhul ootame Euroopalt kaugeleulatuvaid ja lõplikke otsuseid , nagu ka Euroopa teadusuuringute puhul , mis sageli moodustab alla 3 % SKTst .
<sp>
Hääletasin selle resolutsiooni ettepaneku poolt , kuna leian , et Euroopa Parlament ja Euroopa Liit tervikuna peavad näitama üles oma solidaarsust Jaapanis toimunud traagiliste sündmustega .
EL ja selle liikmesriigid peavad viivitamatult reageerima , andes vajalikku humanitaarabi , et aidata Jaapani elanikkonnal tulla toime maavärina tagajärgedega .
Ühtlasi usun , et on ülioluline , et selle loodusõnnetuse põhjustatud niivõrd ränka tuumaõnnetust uuritakse nõuetekohaselt , et välistada selliste õnnetuste kordumine tulevikus .
<sp>
kirjalikult . - ( PT ) Hääletasin selle resolutsiooni ettepaneku poolt , milles väljendatakse solidaarsust Jaapanit laastanud maavärina , tsunami ja tuumaõnnetuse ohvritega ning millega kutsutakse ELi ja tema liikmesriike kiiremas korras üles andma igakülgset humanitaar- , tehnilist ja rahalist abi ning toetust puudustkannatavatele piirkondadele .
<sp>
11. märtsil tabas Jaapanit võimas maavärin , millele järgnenud tsunami põhjustas riigi ajaloo kõige suurema tuumakriisi , kus Fukushima tuumajaam sai suuri purustusi ja kus sellest ajast alates on valitsenud vahetu oht ulatusliku tuumakatastroofi tekkimiseks .
See õnnetus on kaasa toonud tuhandeid hukkunuid ja on suurim Jaapanit tabanud tragöödia pärast II maailmasõda .
Soovin koos meie parlamendiga hääletada täieliku solidaarsuse väljendamise poolt Jaapani rahvaga ning tahan väljendada oma kaastunnet ohvrite perekondadele ja kõikidele neile , kes kannatasid selle uskumatult ulatusliku katastroofi pärast .
<chp>
<sp>
kirjalikult . - ( IT ) Naistevastane vägivald on meie ühiskonnas väärnähtus , mille vastu peame iga hinnaga võitlema .
Siiski ei saa ma toetada tehtud märkust , kuna minu arvates pöörab see liigset tähelepanu naissoost immigrantidele .
Eriti praegusel ajal peaks niisugune tähelepanu ELilt ja selle valitsustelt olema väga märgatav ega tohiks piirduda uhkete sõnadega Euroopa projektide toetuseks .
<sp>
Minu fraktsioon on selles küsimuses erineval seisukohal .
Hääletasin muudatusettepaneku nr 19 ja sõna " prostitutsioon ” poolt põhjenduses J , kuna olen arvamusel , et prostitutsioon on tõepoolest naistevastane vägivallaakt .
<sp>
Naistevastasele vägivallale ei pöörata tegelikkuses sageli tähelepanu : arvatakse , et 20-25 % Euroopa naistest on vähemalt korra oma täiskasvanuea jooksul kannatanud füüsilist vägivalda .
Eelmisel nädalal võttis Euroopa Parlament vastu sellekohase raporti , milles kirjutati vajadusest luua selles valdkonnas poliitraamistik , ja mina olen üks selle toetajaid .
Meie raporti eesmärk on kutsuda kõiki ELi liikmesriike üles kuulutama naistevastane vägivald kuriteoks ning looma sellest tulenevalt kriminaalõigusakti selle vägivalla vastu võitlemiseks .
Lisaks sellele hääletasin olulise mehhanismi kasutuselevõtu poolt , mis hõlbustaks tasuta õigusabi kättesaadavust ning võimaldaks ohvritele tasuta kiireloomulist psühholoogilist abi osutada .
Samuti toetasin muudatusettepanekuid , mis tunnistavad suurt prostitutsiooniprobleemi ja on seisukohal , et naistevastane vägivald hõlmab ka prostitutsiooni .
Viimasena hääletasin selle poolt , et vägistamist ja seksuaalvägivalda käsitletaks kuriteona isegi abielu või muud tüüpi lähisuhte siseselt .
<sp>
kirjalikult . -- ( IT ) Euroopa regulatiivne raamistik naistevastase vägivalla vastu võitlemiseks on üks oluline samm tervikliku strateegia raames .
Vaid juriidiliste , sotsiaalsete , majanduslike ja ennetavate tegevuste kombinatsioonis suudame lahendada selle küllaltki meie lähiümbruses eksisteeriva probleemi , arvestades , et üle veerandi Euroopa Liidu naistest on oma elu jooksul vägivalda kogenud .
Naistevastane vägivald ei tee ealisi ega etnilisi või kultuurilisi eristusi ning on jätkuvalt nähtamatu probleem , millel on sellegipoolest väga suured inimlikud , sotsiaalsed ja majanduslikud tagajärjed .
Euroopa Liit peab kinnitama oma aktiivset rolli naistevastase diskrimineerimise vastu võitlemisel ja seetõttu toetab Eva-Britt Svenssoni raport Euroopa Komisjoni püüdlusi luua Stockholmi programmi raames selge ja ühtlane regulatiivraamistik .
Seetõttu pooldan nõuet luua kriminaalõigusakt , mis määratleks naistevastase vägivalla omaette kuriteoks , täiustades soolise vägivalla vastast direktiivi ning viies selle vastavusse eri väljaõppe- , ennetus- ja teavitusalgatustega , et võidelda naistevastase vägivalla kõikide vormidega .
<sp>
kirjalikult . - ( FR ) Andsin sellele raportile oma hääle , kuna 21. sajandil on väga oluline , et tagaksime vägistamise kuriteona käsitlemise kõikjal Euroopas ning nende kuritegude toimepanijate kriminaalvastutusele võtmise ja karistamise .
Ei ole vastuvõetav , et praegu , sõltuvalt riigist , ei ole sugugi mitte kõikidel nende põlastusväärsete kuritegude ohvritel võrdseid võimalusi õiglus jalule seada ja heastada vägivald , mis neile osaks on saanud .
Pall on nüüd nõukogu ja komisjoni väravas ning kindlasti ei takista nad seda olulist sammu , mis aitaks vägivalla ohvriks langenud naistel oma kannatusi korvata .
<chp>
<sp>
kirjalikult . - ( LT ) Täna võttis Euroopa Parlament vastu olulise dokumendi Euroopa turismistatistika õigusliku raamistiku kohta .
Liikmesriigid peavad korrapäraselt esitama andmeid majutusettevõtete mahutavuse ja täituvuse ning turismi nõudluse kohta .
Kuna eurooplaste reisiharjumused muutuvad ( nt lühilendude arvu kasv ) ja turismisektor läheb üle teatavatele uuendustele ( nt internetibroneeringud ) , on vaja ajakohastada õiguslikku raamistikku , mis reguleerib statistiliste andmete kogumist turismivaldkonnas .
Pealegi leian , et eriti oluline on säte , mida Euroopa Parlament toetab ning mis puudutab piiratud liikumisvõimega inimeste kohta andmete kogumist ja selle mõju nende inimeste võimalustele saada korralikke turismiteenuseid .
Me räägime pidevalt puuetega inimeste elukvaliteedi parandamisest ja peame seejuures arvesse võtma ka turismi .
Alles siis saame turismipoliitikat tulemuslikult rakendada ning tarbijate õigusi kaitsta .
<sp>
kirjalikult . - ( IT ) Brian Simpsoni raport Euroopa turismistatistika kohta on tekst , millega asendatakse kõnealuses valdkonnas juba 15 aastat kehtinud direktiiv .
Ajaga kaasas käimine ja oma õigusaktide muutmine on Euroopa süsteemi eesõigus , arvestades eriti turismisektori tähtsust ja pidevat arengut Euroopas viimase aastakümne jooksul .
Sel põhjusel hääletasin raporti poolt .
Seoses uute nõuetega selles sektoris , mis vajab aina üksikasjalikumaid , ajakohasemaid ja võrreldavamaid andmeid , on turismistatistikat vaja ajakohastada .
Majutusettevõtete juurdepääsetavus , puuetega inimestele osutatavad teenused ja põhiteenuste kulud on olulised andmed , mille tarbeks on vaja ajakohast andmebaasi , kus kasutajad saaksid päringuid teha .
<sp>
kirjalikult . - ( PT ) Turismil on ELi jaoks tohutu majanduslik tähtsus ning turismi edendamisele kaasa aitavad mehhanismid on vajalikud ja nende rakendamist tuleks soodustada .
Statistikal on oluline roll tõhusama turismipoliitika väljatöötamisel üleeuroopalisel , riiklikul , piirkondlikul ja kohalikul tasandil .
Statistika kujutab endast tõepoolest kasulikku vahendit , mis toetab otsuste langetamist ettevõtetes ja erasektoris .
Kõnealuse määruse eesmärk on luua Euroopa turismistatistika süstemaatilise koostamise ühine raamistik liikmesriikide poolt kogutava , koostatava , töödeldava ja edastatava turismi pakkumist ja nõudlust käsitleva ühtlustatud Euroopa statistika abil .
Ettepanek peaks parandama edastatava statistika ajakohasust , võrreldavust ja täielikkust , samuti andmetöötluse tõhusust , sh andmete kontrolli .
Peale selle kohandatakse määrusega õiguslik raamistik viimaste arengutega turismi valdkonnas , võttes kasutusele uued muutujad , näiteks ühepäeva-külastuste kohta .
Neil põhjustel hääletasin raporti poolt .
<sp>
kirjalikult . - ( IT ) Turism on ELis tähtis majandustegevuse haru .
Statistika võimaldab jälgida konkreetset turismipoliitikat ning on kasulik regionaalpoliitika ja jätkusuutliku arengu kontekstis .
ELis on turismistatistika süsteem reguleeritud direktiiviga 95 / 57 / EÜ .
Direktiivi jõustumisest alates on aga nii turismitööstus kui ka suhteline nõudlus oluliselt muutunud .
Seetõttu on komisjon koostanud uue kavandatava määruse , mille eesmärk on luua turismipoliitika raamistik , kasutades Lissaboni lepingust tulenevaid volitusi .
Määrusega tahetakse ajakohastada ja optimeerida Euroopa turismistatistika õiguslikku raamistikku , et võtta arvesse selle valdkonna uusimaid suundumusi .
Sellega seoses on vaja turismisektorit tugevdada kooskõlastatud meetmetega ELi tasandil ning lisaks luua statistika süstemaatilise koostamise ühine raamistik liikmesriikide poolt kogutava , koostatava , töödeldava ja edastatava turismi pakkumist ja nõudlust käsitleva ühtlustatud Euroopa statistika abil .
Tuginedes eeltoodule , annan kavandatavale määrusele oma poolthääle .
<sp>
kirjalikult . - Ma andsin poolthääle .
Turism on ELis tähtis majandustegevuse haru , millel on suur potentsiaal tööhõive ja majanduskasvu parandamisel ning oluline roll maapiirkondade , äärealade ja vähearenenud piirkondade sotsiaalmajanduslikul integreerimisel , näiteks rikka tööstuspärandiga piirkondades .
Turismivaldkonna statistikat ei kasutata mitte ainult turismispetsiifiliste poliitikate jälgimiseks , vaid sellel on oma osa ka regionaalpoliitika ja jätkusuutliku arengu laiemas kontekstis .
ELis korraldatakse turismistatistika süsteemi direktiiviga 95 / 57 / EÜ turismivaldkonda käsitleva statistilise teabe kogumise kohta .
Riiklike statistikaasutuste kogutud ja koostatud statistika avaldab Eurostat .
Uue poliitikaraamistiku edukaks rakendamiseks peavad kõikide juhtimistasandite poliitikakujundajad võtma vastu teadlikke otsuseid , mis põhinevad usaldusväärsel ja võrreldaval statistilisel andmestikul .
<chp>
<sp>
Nõustun raportööriga , et Euroopa erakonnad on parlamentaarse demokraatia põhivahendid , ehkki praeguses etapis on nad vaid liikmesriikide erakondade katusorganisatsioonid .
Toetan ka seda mõtet , et õigus rahastamisele peaks olema vaid nendel erakondadel , mida esindab vähemalt üks Euroopa Parlamendi liige .
Minu meelest on õige taotleda vastavalt Euroopa Liidu toimimise lepingule , et komisjon esitaks Euroopa erakondade põhikirja kavandi .
Sarnaselt raportöörile olen nõus vajadusega teha muudatusi finantsmäärustesse , millega reguleeritakse Euroopa erakondade ja sihtasutuste rahastamist , ning pooldan ka seda , et need rahalised vahendid tuleb eraldada täies ulatuses aasta alguses .
<sp>
Selline meelsus valitseb kõigi Euroopa kodanike seas ning sellel tasandil ei ole mingit vahet , kas tegemist on Euroopa pooldaja või Euroopa lõimumise vastasega .
Euroopa küsimused vajavad hädasti ümberhindamist .
Euroopa tasandi erakondadel on märkimisväärne tegevusulatus .
Nad peavad pakkuma välja värskeid vaatenurki ja andma uue hoo demokraatliku Euroopa vahenditele .
Seetõttu peame leevendama Euroopa tasandi erakondade alustingimusi , mis annab juurde uut energiat .
Peame andma uutele väitlusruumidele selge õigusliku seisundi ja lõpuks Euroopa tasandi erakondadele tõelised väljavaated osalemiseks eelseisvatel valimistel .
<sp>
kirjalikult . - ( BG ) Lükkasin selle raporti tagasi mitmel põhjusel .
Paljud ettepanekud Euroopa erakondade otserahastamise ja seisundi kohta on vastuolus liikmesriikide erakondade põhimõtetega .
Euroopa Parlamendi liikmed valitakse liikmesriikides riigi erakondade kaudu .
Pärast seda , kui nad on saanud tänu oma riigi erakondadele valituks , võivad nad moodustada Euroopa fraktsioone , ent nad peavad samas jätkama oma erakonna huvide eest seismist oma riigis .
Kõnealuses raportis seda mõtet ei toetata .
<sp>
kirjalikult . - ( RO ) Euroopa tasandi erakondade arendamine on tähtis selleks , et tekitada avalikkuse huvi Euroopa Liidu asjade vastu .
Euroopa tasandi erakondade reguleerimine lähtub sügavamast murest , mis on seotud küsimustega , kuidas luua piiriülene avalik ruum , mis koosneb vabadest ja võrdsetest kodanikest , ning mida võiks edasisele lõimumisele tuua kaasa ühine alus eri rahvaste vahel sõlmitud ühiskondliku leppe näol .
Euroopa erakondade reformipaketi kavandamine eraisikute ja organisatsioonidesse kuuluvate kodanike demokraatiat soosiva energia liikumapanemiseks ei ole lihtne ülesanne , muu hulgas ELi süsteemse keerukuse tõttu .
Euroopa tasandi erakondade tugevdamine on osaleva valitsemise edendamise vahend ELis ja lõppkokkuvõttes demokraatia edendamise vahend .
Euroopa Liidu tulevik on Euroopa tasandi erakondade kätes , nii keeruline kui see ka ei tundu .
Euroopa erakondade tegutsemiseks ja rahastamiseks ohutu ja läbipaistva keskkonna loomine on esimene samm .
Vajame Euroopa ruumi , milles erakonnad keskenduksid Euroopa Liidu probleemide puhul eeskätt kodanikele ja aitaksid neid nende igapäevaelus ajal , mil on märgata , et Euroopa kodanikud on liidust eemale jäänud .
<sp>
Euroopa tasandi erakondadele , millel on tähtis roll Euroopa Liidu demokraatia kujundamisel , tuleks luua ühine ja ühtne ELi õigusele tuginev põhikiri .
Euroopa erakonnad peaksid olema juriidilised isikud , et oleks võimalik kaotada erinevused Euroopa tasandi erakondade ja asutuste maksustamiskorra vahel .
Mis puudutab Euroopa erakondade loomist , siis on õige ja asjakohane , et Euroopa erakondade põhikirjas käsitletakse Euroopa , liikmesriikide ja piirkondade valitud esindajaid võrdsetena , tingimusel et piirkondlikud esindajad on esindatud piirkondlikes parlamentides .
Peale selle peaks igal Euroopa tasandi erakonnal olema vähemalt üks Euroopa Parlamendi liikmest esindaja .
Lõppude lõpuks on ka see üks tingimus , mis peab olema täidetud , et Euroopa tasandi erakonnal oleks õigus Euroopa Parlamendi rahalistele vahenditele .
<chp>
<sp>
kirjalikult . - Kalniete raportis rõhutatakse õigesti liikmesriigi valitsuse tasandist madalama tasandi asutuste tähtsust ühtse turu eeskirjade rakendamisel .
Toetan seda hoiakut täielikult ja leian , et kui Šotimaa saab tagasi oma iseseisvuse , on asjakohane kaasata Šotimaa valitsusest madalamad valitsemistasandid täielikult ühtse turu eeskirjade rakendamisse .
<sp>
Hääletasin raporti poolt , sest selles tehakse ettepanek võtta vastu direktiiv , millega oleksid liikmesriikide valitsused ja piirkondlikud omavalitsused tööandjate , ametiühingute ja muude ühenduste konsulteerimise teel senisest enam kaasatud uute direktiivide koostamisse .
Raportis palutakse komisjonil tutvustada ühtse turu akti rakendamise ajakava ja avaldada korrapäraseid ülevaateid edusammudest , et muuta Euroopa kodanikud teadlikumaks akti rakendamisest ja viidata selle eelistele .
Selles on tehtud ettepanek laiendada partnerlust kohalike ja piirkondlike omavalitsustega nii , et see haaraks ühtekuuluvuspoliitika valdkonnast edasi liikudes ühtse turu poliitika valdkondi .
Ühtse turu eeskirjade rakendamist ja täitmist korraldavad liikmesriikide asutused väga sageli piirkondlikul või kohalikul tasandil .
Teenuste direktiivi rakendamise kogemused on selgelt näidanud , et piirkondlike ja kohalike omavalitsuste kaasamine võib olla väga tähtis , tagamaks ühtset turgu reguleerivate õigusaktide nõuetekohast rakendamist ja täitmist .
Dialoogi ja partnerluse osa tuleks ühtse turu juhtimisel tugevdada liikmesriikide parlamentide suurema kaasamise kaudu .
Lissaboni lepingu jõustumisega on liikmesriikide parlamentidele avanenud võimalus tegeleda ühtse turu eeskirjadega kogu seadusandlikus tsüklis ja võtta osa ühistegevusest Euroopa Parlamendiga .
See võib kiirendada järgnevate ülevõtmismeetmete vastuvõtmist liikmesriikide tasandil .
Ülevõtmismenetlust võib hõlbustada ka liikmesriikide parlamentidega toimuv pidev teabevahetus ülevõtmise edenemise kohta .
<sp>
Kõik meetmed , mis on suunatud liikmesriikide arengule ja lõimimisele , väärivad tähelepanu .
Pole kahtlust , et praegune majanduskoostöö süsteem - Euroopa Liidu ühtne turg - hõlbustab kõigi kodanike elu , kaotades muu hulgas tõkked ja võimaldades inimeste vaba liikumist .
Ometi peame viima ellu järjest uusi ettepanekuid , et vältida süsteemis paigalseisu tekkimist .
Kaalugem , kas mitte poliitiline juhtimine ei oleks hea viis ühtse turu elavdamiseks ?
Euroopa Ülemkogu eesistujale antakse volitus turu elavdamise kooskõlastamiseks ja järelevalveks koostöös Euroopa Komisjoni presidendiga , kusjuures sellesse kaasatakse endiselt ka liikmesriike .
Partnerlus kui ühtse turu juhtimise vahend peaks põhinema dialoogil liikmesriikide parlamentidega ning samuti koostööl kohalike ja piirkondlike omavalitsustega .
Koostöö aitaks rakendada direktiive nõuetekohaselt ja tooks oodatud tulemused .
<sp>
Toetan lõppversiooni raportist juhtimise ja partnerluse kohta ühtsel turul , eriti selle põhieesmärke .
Minu arvates paraneb siseturul valitseva olukorra korrapärase hindamisega turu toimimine .
Siseturu paremat toimimist on oodata ka õigusaktide eelnõude üle üldsusega ulatuslikuma , tihedama ja läbipaistvama konsulteerimise tulemusel .
Kui me suudame veenda liikmesriike avaldama ühtse turuga seotud õigusaktide kohta võrdlustabeleid , on lootust vähendada ühtse turu direktiivide ülevõtmise puudujääk nii veel üle võtmata õigusaktide kui ka ebaõigelt rakendatud õigusaktide puhul 0,5 % le .
Ent edu põhieeldus on see , et komisjon tegutseb ELi õiguse ülevõtmise vallas aktiivsemalt kui ta teeb seda praegu näiteks seoses direktiiviga teenuste kohta siseturul .
See direktiiv on üks toimiva siseturu nurgakividest .
Paljud riigid on kahjuks rakendanud seda hilinenult ja sageli ebaõigelt , püüdes kohaldada majandusliku natsionalismi põhimõtteid , ning komisjon pigistab selle suhtes silma kinni .
Hääletasin raporti vastuvõtmise poolt .
<sp>
Raport , mida ma toetasin , sisaldab palju põhimõtteid , mida mina isiklikult pean Euroopa Liidu aluseks .
Üldisemalt viitan dialoogile , mis tuleb luua võimalikult kiiresti kodanike ja eri tasandi institutsioonide vahel .
Sellel dialoogil on eriline ja mitmesugune mõju kõigi eurooplaste elule , ent see muutub veelgi olulisemaks , kui pidada silmas sellise ühtse turu loomist , mille siht on elavdada kogu Euroopa majandust ning parandada teabevahetust seadusandlike kogude ja siseturu vahetute kasutajate vahel .
Minu arvates tuleks pidada ühise majanduskasvu poole püüdlemisel esmatähtsaks jätkamist nimetatud suunas , kuid peaksime otsima ka uusi juhtimismeetodeid ja kontrollima eri menetlusi ning ühtlustama selle kõige juures oma kodanike juurdepääsu avalikule haldusele .
<chp>
<sp>
kirjalikult . - ( LT ) Hoidusin hääletamast dokumendi üle , ehkki vastutav parlamendikomisjon otsustas kinnitada Euroopa Liidu liikmesriikide välispiiril tehtava operatiivkoostöö juhtimise Euroopa agentuuri ( Frontex ) 2009. majandusaasta raamatupidamisaruannete sulgemise .
Euroopa Kontrollikoda tegi teatavaks , et on saanud piisava kinnituse , et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed .
Hoidusin hääletamast , kuna Euroopa Parlament tunneb muret , et kontrollikoda on teatanud ülekandmistest , millest teatati juba selle 2006 . , 2007. ja 2008. aastaaruannetes , ja peab iseäranis kahetsusväärseks ülekandmiste ning tühistamiste kõrget taset 2006. aastast saadik .
Kontrollikoda teatas samuti teist aastat järjest , et agentuur maksis välja summasid agentuuri allkirjastatud ühepoolsete toetusotsuste alusel , samas kui kehtivad eeskirjad seda liiki rahastamisvahendit ei sätesta .
Kontrollikoda teatas eelfinantseerimiskulude 27 % üledeklareerimisest piirivalveasutustele kaheksal auditeeritud juhul .
2009. aastal lõppenud tegevuse jaoks tuli ülemääraste ettemaksete sissenõudmiseks väljastada üle 40 sissenõudekorralduse .
Agentuuri 2009. aasta eelarve oli eelmise aasta omast peaaegu 28 % suurem .
Arvan , et tehtud tähelepanekuid ja väljendatud mure tuleb arvesse võtta ning et rakendada tuleb kohaseid meetmeid .
<sp>
Finantskontroll Euroopa Liidu eelarve täitmise üle toimub kolmel tasandil : sisekontroll iga institutsiooni sees ; väliskontroll , mida teostab Euroopa Kontrollikoda ; eelarve täitmisele heakskiidu andmise menetlus , mida teostab Euroopa Parlament .
Hääletasin selle poolt , et anda heakskiit Frontexi 2009. majandusaasta eelarve täitmisele , sest kontrollikoja ja eelarvekontrollikomisjoni teostatud auditid näitasid , et ameti kõik tehingud olid täiesti seaduslikud ja korrektsed .
<sp>
kirjalikult . - Hääletasin selle poolt , et anda heakskiit Frontexi eelarve täitmisele , kuid täheldan , et kontrollikoda teatas teist aastat järjest , et amet maksis välja summasid agentuuri allkirjastatud ühepoolsete toetusotsuste alusel , samas kui kehtivad eeskirjad seda liiki rahastamisvahendit ei sätesta .
Märgin , et välja makstud summa oli üle 28 000 000 euro 2009. aastal ja 17 000 000 eurot 2008. aastal .
Toetan sellele vaatamata ameti ettepanekut , mis tehti vastusena kontrollikoja tähelepanekule , allkirjastada partnerlusleping liikmesriikide piirivalveasutustega .
<sp>
kirjalikult . - Käesolev annab heakskiidu Euroopa Liidu liikmesriikide välispiiril tehtava operatiivkoostöö juhtimise Euroopa agentuuri tegevdirektori tegevusele agentuuri 2009. aasta eelarve täitmisel .
<sp>
kirjalikult . - ( IT ) Tänase resolutsiooniga annab parlament heakskiidu Euroopa Liidu liikmesriikide välispiiril tehtava operatiivkoostöö juhtimise Euroopa agentuuri direktori tegevusele agentuuri 2009. aasta üldeelarve täitmisel .
Parlament rõhutab , et kontrollikoda on teinud teatavaks , et on saanud piisava kinnituse , et 2009. aasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed .
Parlament kutsub agentuuri üles parandama oma finantsjuhtimist seoses kulude tagasimaksmisega , mis on liikmesriikidele tekkinud , tuvastades nende liikmesriikidega probleemi põhjuseid , et ühiseid lahendusi kasutusele võtta .
<chp>
<sp>
Hääletasin selle poolt , et anda heakskiit ühisettevõtte SESAR 2009. aasta eelarve täitmisele , kuna see hiljuti moodustatud ettevõte on veennud kontrollikoda oma usaldusväärsuses .
Jõupingutused , mida institutsioon teeb oma sisekontrollisüsteemide rakendamiseks on juba hästi teada , kuid arvan , et selles vallas tuleks teha täiendavaid jõupingutusi , et tagada raamatupidamisaruannete läbipaistvus ning usaldusväärsus .
<sp>
kirjalikult . - ( PT ) Ühisettevõtte eesmärk on ajakohastada Euroopa õhuliikluse juhtimissüsteemi ja ühisettevõte peaks ühendama Euroopa lennuliikluse uue põlvkonna juhtimissüsteemi ( SESAR ) raames liidu jõupingutused teadusuuringutel ning arendamisel .
Eurooplaste ohutus , kes lennuettevõtjate teenuseid üha rohkem kasutavad , ja lisaks ka lennuettevõtjate töötajate ohutus nõuab parimate lahenduste otsimisel seda liiki liikluse jaoks teatud tasemel tulemuslikkust ning lisaks ka järelevalve- ja võrdlusmetoodikat , mida juba kohaldatakse eri liikmesriikides , et kõik võtaksid kasutusele parimad tavad ning ohutud , säästlikud ja uuenduslikud lahendused .
Nagu teistegi alles tegevust alustanud ettevõtete puhul , ei ole SESAR veel oma sisekontrolli- ega finantsteabe süsteeme tervenisti täide töökorda seadnud .
Tal on vaja seda teha võimalikult pea .
<sp>
Toetasin dokumenti , kuna vastutav parlamendikomisjon otsustas kinnitada ühisettevõtte SESAR 2009. aasta raamatupidamisaruannete sulgemise .
Euroopa Kontrollikoda tegi teatavaks , et on saanud piisava kinnituse , et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed .
Ühisettevõtte 2009. aasta lõplik eelarve sisaldas 325 000 000 eurot kulukohustuste ja 157 000 000 eurot makseassigneeringuid ning kulukohustuste ja makseassigneeringute rakendusastmed olid vastavalt 97,1 % ja 43,2 % .
Kontrollikoda leidis , et 2009. aastal rakendati olulisi meetmeid kontrollisüsteemide kehtestamiseks , kuid väljendab muret selle pärast , et aasta lõpul ei olnud rakendunud integreeritud vahend finants- , eelarve- ja operatiivteabe haldamiseks .
Siiski teatas ühisettevõte vastuseks , et finantssüsteemid olid 2010. maiks rakendunud .
Juhtumid , kus sisekontroll ei toimi õigesti , tuleb kõrvaldada .
<sp>
Vaatamata mõnedele lünkadele ja eeskirjade eiramisele , mis kontrollikoda SESARi eelarve analüüsi ning hindamise käigus päevavalgele tõi , hääletasin selle poolt , et anda heakskiit 2009. aasta eelarve täitmisele .
Siiski arvan , et edaspidi samade vigade kordumise vältimiseks menetlustes , tuleks SESARil lõpetada ning rakendada sisekontrollisüsteemid ja finantsteabe süsteem , mis võimaldaks iga majandusaasta eelarvetehingute võimalikult usaldusväärset ning täpset hindamist .
<sp>
kirjalikult . - Hääletasin selle poolt , et anda heakskiit ühisettevõtte SESAR 2009. aasta eelarve täitmisele .
Sellele vaatamata teeb mulle muret , et 2009. detsembriks ei olnud rakendunud integreeritud juhtimissüsteem , mis võimaldaks kulude jaotamist konkreetsetele tööpakettidele ja tegevuskulude rahastamisallikate väljaselgitamist .
<chp>
<sp>
Selle raportiga edastatakse selge sõnum : EL peab oma välispoliitikas võtma kasutusele sidusa ja kooskõlastatud kultuuristrateegia .
Sidemed , mis ühendavad konkreetsemalt Euroopat ja Vahemere lõunakaldal asuvaid riike , teevad läbi põhjalikku muutust .
Araabia maailmas puhub vabadusetuul .
Kultuur on tähtis vara .
See aitab muuta demokraatia elavaks ja püsivaks .
Kultuuri- ja haridusvahetus soodustab organiseeritud kodanikuühiskonna tekkimist .
Kultuurikoostöö on liidu üks edu võtmeid Vahemere piirkonnas .
See suurendab iga päev riikide ühishuve ning parandab suhtlust ning üksteise austamist ja mõistmist .
<sp>
See on oluline , et Euroopa Parlament tuletas jõuliselt meelde seda , kui palju tuleb meil edendada mitmekesisust , pärandit ja kultuurivahetust kõikides ELi välistoimingutes .
Integratsiooni , sallivuse ja vastastikkuse mõistmise loojana on kultuur meie ühiskonna oluline osa , mida meil tuleb oma diplomaatilistes püüdlustes inimõiguste ja demokraatia nimel edendada .
Raportis rõhutatakse aga , et välissuhete kultuuriline mõõde on jätkuvalt vähe arenenud ja kooskõlastamata ning et vaja on võtta selles valdkonnas vastu ühine sidus strateegia .
Me väljendasime taas toetust vabale internetile , mõistes hukka interneti tsensuuri ja ohud , mida see kujutab inimõigustele , samuti toetasime juurdepääsu ülemaailmsele kultuuripärandile ja selles osalemist .
Euroopa kodanikel on palju ühiseid kultuuriväärtusi ning seega saame Euroopa huve teenida kõige paremini siis , kui räägime ühel häälel .
<sp>
EL on tuntud oma kultuurivormide mitmekesisuse poolest .
Minu arvates annavad ka meie kultuuritooted edasi niisuguseid Euroopa väärtusi nagu inimõigused , demokraatia ja põhivabadused .
Teadmised ja rahvusvahelised oskused on haridussüsteemi seisukohalt olulised ning seda on öeldud ka ELi 2020. aasta strateegias .
Mitmekeelsus , e-oskused ja kultuuriteadlikkus võimaldavad meil kasutada paljusid võimalusi , mida pakub tänapäevane ülemaailmne tööturg .
Kultuur peaks olema seega läbivalt integreeritud osa ELi välispoliitika valdkondade laias spektris .
Praegu puudub ELi välistegevuses sidus ja kooskõlastatud ELi kultuuristrateegia ning see tuleb välja töötada ..
Killustumist ja hajutatust võib täheldada liikmesriikides ja nende vahel , kuid ka ELi eri valdkondade ja institutsioonide vahel .
See killustatus ilma ühise strateegiata pidurdab kultuuriressursside ja eelarvevahendite eraldamist kultuurisektorile .
Seepärast kutsun komisjoni üles kaaluma kultuurivaldkonna kaasamist ja lihtsustamist nii ELi välistegevuses kui ka Euroopa institutsioonides .
<sp>
Toetan meie fraktsioonist pärit kolleegi koostatud raportit , sest selles rõhutatakse kultuuri valdkondadevahelist olemust ja selle tähtsust kõigil elualadel ning tuuakse esile vajadus arvestada seda kõigis ELi välismeetmetes .
<sp>
Minu arvates on Euroopa poliitikavaldkondade kultuuriline külg tähtis , sest see aitab parandada Euroopa ühtekuuluvust .
Seetõttu on mul hea meel kõikide kultuuriprogrammide üle , mille eesmärk on luua ühistel väärtustel ja vastastikkusel mõistmisel põhinevat Euroopa identiteeti .
Sellega seoses usun , et teatavad kultuuriprojektid võivad avaldada suurt mõju nii suhetele liidus kui ka ELi diplomaatilistele suhetele kolmandate riikidega .
Eri riikide kultuurielemente võib kasutada stabiilsuse nimel rahumeelse koostöö saavutamise vahendina .
<chp>
<sp>
Nüüdsest alates teadmistepõhisele majandusele keskenduva ELi arengumudeli väljatöötamine muudab kultuurivaldkonna strateegiliselt tähtsaks sektoriks .
Ma tunnen heameelt selle raporti vastuvõtmise üle , sest selles pakutakse välja viisid , kuidas Euroopa kultuuripärandit paremini kasutada .
Minu arvates peab loomemajanduse potentsiaali rakendamisega eelkõige kaasnema Euroopa autoriõiguse haldamise süsteemi ümberkorraldamine , et loomemajandus saaks ühtsest turust rohkem kasu .
Litsentside väljastamise kord , nagu raportis rõhutatakse , on liiga keeruline , ning raportis nõutakse ühtse kontrollpunkti loomist õiguste hankimiseks .
Samuti on minu arvates vaja ergutada loometegevust ning võtta kasutusele uuenduslikele toodetele , näiteks digitaalsele kultuurisisule mõeldud eri maksusüsteem .
Ei ole õige , et nende toodete suhtes kohaldatakse käibemaksu täies ulatuses , samal ajal kui muud kultuuritooted saavad kasu maksusoodustustest .
Oma poolthääle andmisega tahtsin kutsuda komisjoni ja nõukogu üles reageerima Euroopa Parlamendi nõudmisele konkreetsete meetmete järele , mis võimaldavad meil saada selle sektori kasvupotentsiaalist täit kasu .
Üksnes kõikehõlmava ja ühise käsitlusviisiga suudetakse säilitada Euroopa kultuuri ainulaadsus .
<sp>
Hääletasin Sanchez-Schmidi raporti poolt , mis käsitleb Euroopa kultuuri- ja loomemajanduse potentsiaali , mida pole veel täielikult rakendatud .
See sektor on ELi varandus , osalt seetõttu , et selle hüppeline kasv viimase 25 aasta jooksul on loonud kümneid tuhandeid töökohti .
Seetõttu on vaja luua Euroopa strateegia selle sektori jaoks , kus sel on võimalik väljendada oma potentsiaali ja saada tunnustust oma kahetise rolli eest kultuurikandja ja meelelahutajana ning ettevõtete ja töökohtade loojana .
<sp>
Ma hääletan selle resolutsiooni ettepaneku poolt ja olen nagu raportöörgi veendunud , et Euroopa kultuuripealinna tiitli omistamine linnale , kus 20. sajandi jooksul nii traagilisi sündmusi on toimunud , oleks oluline samm Euroopa endistest jagamistest tingitud lõhede ületamisel ja Euroopa " uue ” näo näitamisel .
<sp>
Mina toetasin seda resolutsiooni .
Euroopa kultuuripealinnade projekt aitab toetada Euroopa kultuuride rikkust ja mitmekesisust ja nende ühiseid jooni ning edendada Euroopa elanike suuremat vastastikust mõistmist .
Kuigi otsust Euroopa kultuuripealinna kohta aastateks 2007-2019 kohaldatakse üksnes ELi liikmesriikide suhtes , nõustun resolutsioonis tehtud üleskutsega anda Euroopa 2014. aasta kultuuripealinna tiitel erandkorras Sarajevole .
Ma usun , et Euroopa kultuuripealinna tiitli omistamine linnale , kus 20. sajandi jooksul nii traagilisi sündmusi on toimunud , oleks oluline samm Euroopa endistest jagamistest tingitud lõhede ületamisel .
<sp>
Need , kes jälgisid õudusega sündmusi , mille käigus tapeti Bosnia sõjas märtriks langenud linna Sarajevo elanikud ja kahjustati selle hooneid , ei saa jätta rõõmustamata linna nimetamise üle Euroopa 2014. aasta kultuuripealinnaks .
Juhtunut unustamata loodan , et see sündmus võimaldab tekitada eurooplastes muid , meeldivamaid mälestusi Sarajevost ning et eelkõige aitab see kaasa riigi enda eri rahvusrühmade lähendamisele .
Ma loodan , et Sarajevo kultuuripealinna programm tähistab elu ja inimeste ellujäämis- ja taastamisvõimet ning et see näitab meile kõigile , mil määral suudab inimvaim luua ja edasi anda head ja ilusat , isegi pärast kõige rängemate kannatuste kogemist .
<chp>
<sp>
kirjalikult . - ( PT ) Selles resolutsioonis käsitletakse Bosnia ja Hertsegoviina taotlust kaaluda oma pealinna Sarajevo nimetamist Euroopa 2014. aasta kultuuripealinnaks .
ELi Euroopa kultuuripealinnade algatus loodi selleks , et rõhutada Euroopa kultuuride rikkust ja mitmekesisust ning nende ühiseid jooni , et sellest osa saada ning et edendada Euroopa elanike vastastikust mõistmist .
Aastatel 1992-1996 langes Sarajevo - märtrilinn , kus algas 1914. aastal Esimene maailmasõda - sissepiiramise ajal hävitustöö ohvriks .
Praegu on kogu maailmas tuntud sellised kuvandid nagu Sarajevo tšellomängija , kes uitab musta riietatuna sõjapurustuste keskel tänavatel , püüdes leevendada nende piinatud inimeste kannatusi , kellel ei ole võimalik linnast lahkuda .
Kannatustest hoolimata säilitab linn oma kultuurilise vaimsuse .
Ma pean heaks ja õiglaseks seda , et Sarajevost saab Euroopa kultuuripealinn .
<sp>
kirjalikult . - ( LT ) Ma hääletasin selle dokumendi poolt , sest ühenduse meede " Euroopa kultuuripealinn ” on kehtestatud selleks , et rõhutada Euroopa kultuuride rikkust ja mitmekesisust ja nende ühiseid jooni ning edendada Euroopa elanike suuremat vastastikust mõistmist .
Lisaks märgitakse , et Sarajevol on Euroopa ajaloos ja kultuuriruumis oluline koht ning et linn tähistab 2014. aastal mitut olulist aastapäeva ning et Sarajevo linnavalitsus ja kohalikud kultuuri alal tegutsejad on teinud selle tiitli pälvimise nimel laiaulatuslikke ettevalmistusi .
Seetõttu usun , et nõukogu peaks andma Euroopa 2014. aasta kultuuripealinna tiitli erandkorras Sarajevole .
Euroopa kultuuripealinna tiitli omistamine linnale , kus on 20. sajandi jooksul nii traagilisi sündmusi toimunud , oleks oluline samm Euroopa endistest jagamistest tingitud lõhede ületamisel ning Euroopa " uue ” näo näitamisel .
<sp>
kirjalikult . - Ma hääletasin selle resolutsiooni poolt , milles kutsutakse nõukogu üles omistama Euroopa kultuuripealinna tiitel 2014. aastal erandkorras Sarajevole .
Ma usun , et Euroopa kultuuripealinna tiitli omistamine linnale , kus on 20. sajandi jooksul nii traagilisi sündmusi toimunud , oleks oluline samm Euroopa endistest jagamistest tingitud lõhede ületamisel ning Euroopa " uue ” näo näitamisel .
<sp>
kirjalikult . - ( FR ) Sarajevo oli suurepärane linn , kus olid omale kodu leidnud kolm rahvast , kolm kultuuri ja kolm religiooni .
Linna piiramine ja neli aastat ( 1992-1996 ) kestnud etnilis-usuline sõda paiskasid täiesti segi selle usuliselt islamiseerunud ja keeleliselt bosniakiseeritud pealinna .
Nüüd on meie ülesandeks kogukondadevaheliste sildade taastamine .
Kultuur võib sellele kaasa aidata .
Muuseas aitas kultuur neil neli aastat kestnud sõjas püsima jääda .
Kultuur on avatuse kandja ja demokraatia mootor , astudes iga rahvusliku reageeringu , rassistliku kiusatuse ja tõrjutuse vastu .
See võib aidata neil nüüd uuesti avastada Euroopa kultuuriderohkust .
See kultuurimosaiigile sarnanev linn oli ja sellest võib taas saada Euroopa elav võrdkuju .
Me peame töötama selle nimel , et luua pluralistlik maailm , mis hoiab tervena oma loomevõime ja mis suudab tekitada uudsust ja mitmekesisust .
<sp>
kirjalikult . - ( PT ) Ma annan oma poolthääle , et väljendada toetust Euroopa Parlamendi üleskutsele nõukogule nimetada Euroopa 2014. aasta kultuuripealinnaks Sarajevo .
Tegelikult nõustun resolutsioonis öelduga selle kohta , kuidas Euroopa kultuuripealinna tiitli omistamine linnale , kus on 20. sajandi jooksul nii traagilisi sündmusi toimunud , oleks oluline samm Euroopa endistest jagamistest tingitud lõhede ületamisel ning uue Euroopa edendamisel .
<chp>
<sp>
Lahknevused Euroopa lepinguõiguses pärsivad ettevõtjate tahet osaleda piiriüleses kaubavahetuses ja takistavad neid saamast kasu võimalustest ja tulust , mida siseturg pakub .
Seetõttu seavad tarbijaid halvemasse olukorda nõrgast piiriülesest konkurentsist tingitud piiratud valik , kõrged hinnad ja madalam kvaliteet .
Seoses sellega soovime võtta kasutusele uuendusi , sealhulgas vabatahtliku vahendiga reguleeritavad ettevõtjatevahelised ning ettevõtjate ja tarbijate vahelised lepingud , mis suurendaks poolte valikuid , ning järelevalve- ja läbivaatamismehhanism , et kindlustada , et vabatahtlik vahend käib sammu turu vajadustega ning õiguse ja majanduse arenguga .
Lihtsus ja kasutamisvalmidus peaks olema põhieesmärk .
Eelisjärjekorras käsitlemist väärivad kaupade müüki käsitlevad sätted ning ka teenuste hankelepingud .
Lõpuks kindlustaks tarbijate täiendava kaitse usaldusmärgi süsteemi kasutuselevõtt .
Õige tee valik edasiminekuks lepinguõiguse vallas võib oluliselt soodustada siseturu toimimist ja avada tema täieliku potentsiaali ettevõtjate , iseäranis väikese ja keskmise suurusega ettevõtjate ning tarbijate jaoks .
<sp>
Ehkki arvan , et väikese ja keskmise suurusega ettevõtjate ning tarbijate õiguste puhul on veel palju teha , kujutab raport esimest sammu väikese ja keskmise suurusega ettevõtjate vahelise piiriülese kaubavahetuse soodustamisel .
<sp>
kirjalikult . - Leiboristidest Euroopa Parlamendi liikmed tahavad näha ühtse turu edasiarendamist ja soodustada tarbijate ning väikeettevõtjate piiriüleseid tehinguid .
Tarbijate ja ettevõtjate rühmad on aga tulnud küsimuses kokku , et lükata tagasi Diana Wallise ettepanek võtta kasutusele lepinguõiguse vabatahtlik vahend .
Nad väidavad , et liikmesriikide lepinguõiguse reeglid ei ole tegur , mis mõjutaks tarbijate hoiakuid ostmise suhtes teisest liikmesriigist ; tegelikult on piiriülesel kaubandusel teisi tõelisi takistusi , nagu halduslikud ja kultuurilised erinevused ning tulemuslike heastamisvahendite puudumine tarbijate seisukohast .
Diana Wallis ei ole esitanud veenvaid tõendeid vabatahtliku vahendi vajalikkuse kohta .
Nimelt võiks taoline ettepanek olemasolevaid tarbijaõigusi isegi õõnestada .
Meil on tarvis võtta aega ja hinnata seitset valikut rohelises raamatus ning teha tõenditel rajanev otsus selgete mõjuhinnangute alusel .
Sarnaselt ei ole meil võimalik nõustuda Euroopa Konservatiivide ja Reformistide tööriistakastipõhise lähenemisviisiga ilma piisavate tõendite ja mõjuhindamiseta , mis näitaks , et tegemist on parima moodusega tarbijate kaitsmiseks ning ettevõtjate aitamiseks .
Meil on oma tarbijate ja ettevõtjate ees kohustus teha nende eest õige otsus ning kindlustada , et nende õigusi puudutav õigusmuutus mõeldaks nõuetekohaliselt läbi .
<sp>
Lepinguõigusega määratakse ja korraldatakse tehingud siseturul ; selle potentsiaal nii nende tehingute takistamisel kui ka hõlbustamisel on seetõttu ilmne .
Õige tee valik edasiminekuks lepinguõiguse vallas võib oluliselt soodustada siseturu toimimist ja avada tema täieliku potentsiaali ettevõtjate , iseäranis väikese ja keskmise suurusega ettevõtjate ning tarbijate jaoks .
Tähelepanu väärib , et parlament on eri resolutsioonides selles küsimuses korduvalt tunnistanud kasu , mis kaasneks täiustatud lepinguõiguse raamistikuga siseturu jaoks , on lisaks pooldanud ühise tugiraamistiku ideed ning nõudnud nii enda kui ka asjaomaste sidusrühmade tihedat kaasamist .
<sp>
kirjalikult . - 1. juulil 2010 esitas komisjon rohelise raamatu poliitikavalikute kohta edasiliikumisel Euroopa lepinguõiguse suunas tarbijate ja ettevõtjate jaoks .
Poliitikavalikute seas on mittesiduvad valikud , vabatahtliku osalemisvõimaluse süsteem nimega 28. süsteem , liikmesriikide materiaalõiguse ebatõenäoline ühtlustamine ( nõukogu vastuseisu ja liikmesriikide õigustraditsioonide kiire liitmise võimatuse tõttu ) ning täielikult väljakujundatud Euroopa tsiviilkoodeksi loomise valik .
Toetan raportit täielikult , eriti Läti Vabariigis toimuvate inimõiguste rikkumiste valguses .
Hääletasin poolt .
<chp>
<sp>
See raport juhib tähelepanu krediidireitingute sektori äärmiselt olulistele probleemidele , sealhulgas konkurentsi puudumisele , oligopolidele tüüpilistele struktuuridele ning vastutuse ja läbipaistvuse puudumisele , eriti riigi võlakohustuse hindamisel .
Minu arvates on seetõttu äärmiselt oluline võtta samme Euroopa Reitinguagentuuri loomise nimel , mis võiks töötada uue krediidireitingute andmise mudeli suunas ja luua tingimused tõelise konkurentsivõime arendamiseks .
<sp>
Oleks hea , kui reitinguagentuurid vastutaksid tulevikus enda tegevuse eest rohkem .
On tõsi , et need agentuurid andsid kõrgeima võimaliku reitingu paljudele keerukatele finantsinstrumentidele ehk , nagu hiljem selgus , toksilistele instrumentidele .
Raportis soovitatakse turuosaliste suhtes teha rohkem ja paremat riskianalüüsi , nii et neil ei tuleks liigselt reitinguagentuuridele toetuda .
<sp>
Mõnikord reguleerimiseesmärkidel kohustuslikuks tehtud krediidireitingute peaaegu kogu turgu kontrollivad kolm suurt Ameerika Ühendriikide agentuuri .
Selle valdkonna avamine konkurentsile või Euroopa avaliku agentuuri loomine ei muuda süsteemi loomupärasemaks .
Praegu on olukord hullumeelsem kui kunagi varem .
Keegi ei tea , milline turg või milline agentuur teise reaktsioone suunab ; kas ühe riigi madal reiting põhjustab paanikat riigi võlakohustuse üle või on see küüniline spekulatsioon , mis madala reitinguni viib ; kas hea reiting mõjutab teatavate varade hoidmist või kas neid varasid hinnatakse kõrgelt seetõttu , et need on head ja neid tahetakse hoida .
Suurem järelevalve agentuuride tegevuse üle leevendab olukorda vaid minimaalselt ja selle mõju ei ole ilmselgelt piisavalt suur .
Hoolimata agentuuridele nii Euroopas kui ka Ameerika Ühendriikides osaks saanud korduvast kriitikast ei ole nende maine tegelikult kannatanud .
Pole kahtlust , et mõju oleks sellel , kui nad oleksid õiguslikult ja isegi rahaliselt vastutavad oma vigade ja vastutustundetute hinnangute tagajärgede eest .
Samas ei saa midagi lahendada süsteemi põhjalikult muutmata , selle asemel et seda elushoidmise nimel lappida üritada .
<sp>
kirjalikult . - ( IT ) Kiites heaks Wolf Klinzi raporti , mille eesmärk on reitinguagentuuride tõhus reguleerimine , võtab parlament järjekordse sammu finantsturgude suurema läbipaistvuse suunas .
On tähtis lahendada praegused sektorit iseloomustavad probleemid : konkurentsi puudumine , regulatsiooni liigne sõltuvus reitingutest ja hinnete vähene usaldusväärsus .
Siinkohal on märkimisväärne parlamendi palve , et komisjon hindaks sõltumatu Euroopa agentuuri loomist , mis vastutaks ka riigi võlakohustuste reitingute eest .
Kuna reitinguagentuuride vastutustundetu käitumine on sageli olnud eelkõige Euroopa maksumaksjaid kahjustavate spekulatsioonide algpõhjus , on äärmiselt oluline käimasoleva ja sügisel lõpule jõudva reformiprotsessi raames vaadata üle nende roll riigi võlakohustuste reitingute andmisel .
<sp>
Mul oli selle dokumendi üle hea meel , sest krediidireitingute valdkonnal on palju probleeme , millest kõige suuremad on oligopolidele tüüpilised struktuurid ning konkurentsi , vastutuse ja läbipaistvuse puudumine .
Domineerivate reitinguagentuuride probleem on eelkõige maksemudel , samas kui õigusraamistiku põhiprobleem on liigne sõltuvus välistest krediidireitingutest .
Nagu teate , hindavad reitinguagentuurid kolme sektorit - avalikku sektorit , äriühinguid ja struktureeritud finantsinstrumente .
Olukorras , kus turuosalised töötavad välja sisemise krediidiriski hinnangu oma regulatiivsete kapitalinõuete kohta , on olemuslik huvide konflikt .
Näen vajadust järelevalveasutuste kohustuste , suutlikkuse , volituste ja rahaliste vahendite suurendamise järele sisemudelite asjakohasuse jälgimiseks , hindamiseks ja järelevalveks ning usaldatavusnormatiivide täitmise meetmete kehtestamiseks .
Usun , et krediidireitingute eesmärk peab olema turu parem teavitamine selliselt , et anda investoritele järjekindlaid hinnanguid riikide ja sektorite krediidiriskide kohta , ning pean tähtsaks võimaldada kasutajatel reitinguagentuure paremini kontrollida .
Selles suhtes tuleb rõhutada nende tegevuse suurema läbipaistvuse põhirolli .
Usun kindlalt , et peame toetama uute reitinguagentuuride loomist , vältides igasugust konkurentsi moonutamist .
<chp>
<sp>
kirjalikult . - ( DE ) Euroopa 2020. aasta strateegia peaks tagama aruka , jätkusuutliku ja kaasava kasvu .
Õppimise puhul on äärmisel tähtis ka tulemustele suunatud lähenemisviis .
Elukestev õpe on meie kodanike jaoks kahtlemata prioriteet , mistõttu peab juurdepääs kutseharidusele ja -koolitusele olema meie jaoks prioriteet .
<sp>
kirjalikult . - ( PT ) Hääletan selle raporti poolt .
Selles hinnatakse arengukoostöö rahastamisvahendit , kuid märgin , et tähtis on ka mehhanism , mis peaks sellele sel aastal järgnema .
Nõustun raportööri kriitikaga , et parlamendi järelevalvetöö ei saanud liikmesriikide esindajatelt ega arengukoostöö rahastamisvahendi komiteelt mingit vastukaja .
<sp>
Hääletasin selle määruse ( EÜ ) nr 1905 / 2006 , millega luuakse arengukoostöö rahastamisvahend : kogemused ja tulevikuväljavaated , poolt .
2011. aasta on strateegiline aeg , mil õppida neljast aastast , mil on rakendatud määrust ( EÜ ) nr 1905 / 2006 , millega loodi arengukoostöö rahastamisvahend .
Arvesse tuleb võtta mitut sellist olulist aspekti nagu edasine lihtsustamine ja uued probleemid , näiteks kliimamuutus , ning ka ELi sisepoliitika asjakohast rolli välismõõtmes .
Nõustun resolutsiooni sättega , et tulevane ELi arenguabi andmise rahastamisvahend peab olema rahaliselt piisavalt kindlustatud .
EL on seadnud endale ühise eesmärgi kulutada 2015. aastaks 0,7 % oma kogurahvatulust ametlikule arenguabile .
Selle eesmärgi saavutamiseks on vaja Euroopa abi praegust taset märkimisväärselt suurendada .
Uue arengukoostöö rahastamisvahendi väljatöötamisel peaksid kõige olulisemad põhimõtted olema kooskõlastamine ja tööjaotus .
Euroopa strateegiadokumentide mõttega tuleb tegeleda ühena prioriteetidest ja sellesse protsessi tuleb aktiivselt kaasata Euroopa Parlament .
2013. aasta järgse arengukoostöö rahastamisvahendi puhul peab parlamendil olema võimalus kaitsta ELi arengupoliitika eristatust , kontrollides strateegilisi programme käsitlevaid otsuseid võrdsetel alustel nõukoguga .
<sp>
Arengukoostöö rahastamisvahend on üks Euroopa Liidu äärmiselt altruistlikke projekte , mille eesmärk on pakkuda arenguriikidele abi ilma mingite tingimuste või varjatud huvideta .
Igasuguse utilitaristliku külje puudumine ELi osaluses peab sundima selle institutsioone neid vahendeid palju paremini suunama ning keskenduma vaesuse kaotamisele ja aastatuhande arengueesmärkide saavutamisele .
Pean rõhutama , et kõigi sel eesmärgil eraldatud rahaliste vahendite puhul on vaja suuremat läbipaistvust ning - mis veelgi tähtsam - hinnata rohkem arengukoostöö rahastamisvahendi mõju nende riikide elanikkonnale .
Seda seetõttu , et neid vahendeid peab toetama arenguriikides rakendatav tõhus sotsiaalpoliitika .
Need vahendid peavad keskmises ja pikas perspektiivis olema n-ö õng , millega asjaomased riigid õpivad kala püüdma ja suudavad saada isemajandavaks .
Me ei tohi unustada , et 2010 oli vaesuse ja sotsiaalse tõrjutusega võitlemise Euroopa aasta .
Just seetõttu peab arengukoostöö rahastamisvahend jätkama seda võitlust ka arenguriikides , aidates märkimisväärselt kaasa võimalikult paljudele inimestele inimväärika elu tagamisele .
<sp>
kirjalikult . - Selle arengukoostöö rahastamisvahendi loomist käsitleva raporti eesmärk on kujundada varajases etapis välja parlamendi seisukoht selle teema kohta .
See seisukoht peaks tuginema meie arengukoostöö rahastamisvahendi rakendamise kontrollist saadud kogemustele .
Hindasin kõrgelt meetodit , mida raportöör kasutas ELi arengukoostöö tulemuste ja viiside hindamiseks .
Raportöör väidab selgelt , et hoolimata komisjoniga peetud dialoogi tõhususest , ei muutnud komisjon ise oma käitumist arenguküsimuste puhul , nagu parlament oli soovitanud .
Komisjoni poolt arengukoostöö rahastamisvahendi korralduskomiteele esitatud rakendusmeetmete eelnõud kajastasid vaid juhuti parlamendi seisukohta .
Osaliselt on see mõistetav .
Raportööri põhipartner oli välissuhete peadirektoraat , mille põhivolitus on ELi huvide edendamine mujal maailmas .
Arengukoostöö on aga see välistegevuse poliitikavaldkond ( peale humanitaarabi ) , mis ei ole mõeldud ELi huvide teenimiseks , vaid selleks , et kaitsta maailmas kõige rohkem kõrvale jäetud ja haavatavama elanikkonna huve .
Kuna raportis väljendatud seisukoht peegeldab täielikult seda ülemaailmset püüdlust , oli mul hea meel raporti poolt hääletada .
<chp>
<sp>
Ma hääletasin Silvia-Adriana Ţicău raporti poolt , sest Kanadat tuleks pidada sellist laadi lepingute esmatähtsaks partneriks , arvestades seda , et nii Euroopa kui ka Kanada on maailma juhtivad lennukitootjad .
See leping võimaldab minimeerida menetluste dubleerimist ning tunnustada vastastikust sertifitseerimist , seega on rahaline sääst ja bürokraatlike menetluste lihtsustamine oluline ning avaldab meie ettevõtetele väga kasulikku mõju .
<sp>
kirjalikult . - ( LT ) Ma hääletasin selle raporti poolt , sest arvan , et ELi ja Kanada vaheline kahepoolne tsiviillennundusohutuse leping , mis on raporti eesmärk , on kasulik eurooplastele , edendades kaubandust mõlema poole vahel .
Lepingu eesmärk on minimeerida hindamiste , katsetuste ja kontrollide dubleerimist ning võimaldada nii ELil kui ka Kanadal teineteise lennundustoodete sertifitseerimissüsteeme usaldada .
Poolte nõuete ja reguleerimisprotsessi üha täielikuma ühtlustamisega saab importiv asutus väljastada lennundustoote , osa või seadme kohta oma sertifikaadi ilma kõiki eksportiva asutuse korraldatud hindamisi dubleerimata .
Euroopa ja Kanada ettevõtted säästavad igal aastal miljoneid eurosid tänu lühematele , lihtsamatele ning seetõttu vähem kulukatele toodete heakskiitmise menetlustele .
Kasu saavad ka lennufirmad ning suureneb Kanada ja Euroopa lennundusturgude ohutus .
<sp>
kirjalikult . - ( PT ) Sertifitseerimistulemuste vastastikune tunnustamine tagab lühemad ja lihtsamad ning seetõttu vähem kulukad toodete heakskiitmise menetlused , tekitades seejuures Euroopa ja Kanada ettevõtetele väga suurt majanduslikku kasu .
Ma hääletan selle lepingu poolt , sest minu arvates tagab see lisaks majanduslikule kasule ka kõigi liikmesriikide kõigi lennukõlblikkuse valdkondade sertifitseerimistulemuste vastastikuse tunnustamise .
See põhineb seega ELis või Kanadas kehtivate süsteemide vastastikusel usaldamisel ning sellega kehtestatakse sellised kohustused ja nähakse ette sellised koostöömeetodid , mis lubavad importival asutusel väljastada lennundustoote , osa või seadme kohta oma sertifikaadi ilma kõiki eksportiva asutuse korraldatud hindamisi dubleerimata .
Lepingust saavad kasu ka lennufirmad , kuna lepinguga nähakse ette poolte heakskiidetud remondi- ja hooldusrajatiste kasutamine .
Leping on seega oluline edasiminek turgude jaoks , kus suureneb konkurentsivõime ning ohutus , sest suurem lähenemine ja koostöö kõigis sertifitseerimis- , kontrolli- ja jõustamisküsimustes peaks võimaldama pooltel tagada reisija- ja kaubavedude ohutuse kõrgtaseme .
<sp>
Ma hääletasin Silvia-Adriana Ţicău raporti poolt , millega lubatakse Euroopa Parlamendil kohaldada Euroopa Ühenduse ja Kanada vahelist tsiviillennundusohutuse lepingut .
Selle lepinguga tagatakse lennundustoote , osa või seadme sertifitseerimissüsteemi vastastikune tunnustamine lennukõlblikkuse ja hoolduse valdkonnas .
See peaks tagama , et ühes riigis sertifitseeritud toodetega ettevõtted ei peaks läbima kogu sertifitseerimisprotsessi teises riigis .
See lihtsustus on hea uudis turu jaoks , millel kahe piirkonna vahelise kaubanduse maht on ligi 50 miljardit eurot .
<sp>
Ma hääletasin selle soovituse poolt , sest ma kiidan heaks lepingu sõlmimise , mis ühelt poolt võimaldab Euroopa ja Kanada ettevõtetel ja lennufirmadel säästa miljoneid eurosid tänu lühematele ja lihtsamatele sertifitseerimismenetlustele ning tagab teisest küljest reisijate ohutuse kõrgema taseme .
<chp>
<sp>
Euroopa Liidu toimimise lepingu artiklis 174 on sätestatud , et EL töötab välja ja rakendab meetmeid majandusliku , sotsiaalse ja territoriaalse ühtekuuluvuse tugevdamiseks ning et ta on seepärast eraldanud liidu vahendeid 2007.-2013. aastaks 347 miljardi euro ulatuses , mis vastab 35,7 % -le ELi kogueelarvest .
Ma hääletan selle raporti poolt , sest selles esitatakse liidu vahendite praeguse seisu täpne analüüs , näidates valdkondi , kus praeguseks on kulutatud 93,4 miljonit eurot , tehakse soovitusi ning pakutakse välja arenguvaldkondi , aidatakse lahendada majandus- ja finantskriisi ning edendatakse parimaid tavasid ja vastastikust õppimist piirkondlikul tasandil .
Tahan toonitada asjaolu , et ELi vahendite rakendamine erineb eri liikmesriikide kaupa ning on oluline , et EL mõistaks mõnes riigis parandusmeetmete võtmisel esinenud raskusi , et aidata aktiivselt ELi fonde laiemalt kasutusele võtta kooskõlas Euroopa 2020. aasta strateegiaga .
Peale selle tahan tunnustada ka liikmesriike nende püüdluste eest esimese riikliku strateegiaraporti koostamisel , aidates aktiivselt suurendada läbipaistvust , paindlikkust , tõhusust ja vastutust ühtekuuluvuspoliitika fondide eest .
<sp>
Ma hääletasin ühtekuuluvuspoliitika 2007.-2013. aasta programmide rakendamist käsitleva raporti poolt , sest ühtekuuluvuspoliitika on väga oluline Euroopa 2020. aasta eesmärkide saavutamisel eelkõige tööhõive ja sotsiaalküsimuste valdkonnas .
Ma mõistan hukka viivitused , mis on esinenud projektide valikul sellistes strateegilistes valdkondades nagu transport , teatavad energia- ja keskkonnainvesteeringud , digitaalne majandus , sotsiaalne kaasatus , valitsemine ja haldussuutlikkuse suurendamine .
Mõnes valdkonnas takistab projektide tõhusat valikut ja rakendamist asjaolu , et puuduvad vajalikud eeltingimused , nagu lihtsamad taotlusmenetlused riigi tasandil , selged riiklikud prioriteedid teatavates sekkumisvaldkondades , ELi õigusaktide õigeaegne ülevõtmine ja ühendatud institutsiooniline ja haldussuutlikkus ning liigne bürokraatia riigis .
Arvan , et mitmeliigilise Euroopa transpordisüsteemi loomine , tuginedes TEN-T võrgule ning sidudes selle riiklike maantee- , raudtee- ja siseveeteede projektidega , on väga oluline , et tagada territoriaalne , majanduslik ja sotsiaalne ühtekuuluvus .
Mul on kahju ebapiisavate investeeringute pärast projektidesse , mis edendavad energiatõhusust ja taastuvenergiaressursse eluasemete jaoks ning marginaliseerunud kogukondadele ette nähtud elamumajandusprojektide puhul .
Edaspidi peab Euroopa tegema väga suuri investeeringuid uuendustesse , haridusse ja uutesse tehnoloogiatesse .
<sp>
kirjalikult . - ( DE ) Ühtekuuluvuspoliitika raames kaasrahastatud rakenduskavade rakendamise strateegiline raport on uus vahend , mis on oluline läbipaistvuse jaoks ja mis aitab üldsusel edaspidi seda keerulist küsimust mõista .
Igal aastal avastab kontrollikoda väga suuri rikkumisi toetuste jaotamisel .
Selle vahendi õige kasutamine võib mängida olulist rolli , et aidata see peatada .
Seetõttu olen raportööri pakutud parenduste poolt , eriti nende poolt , mis on seotud liikmesriikide koostatud raportite kvaliteediga , tagades edaspidi tõhusa kontrolli .
<sp>
Hääletan raporti poolt , sest selles uuritakse linnapiirkondade vajadusi , keskendudes peamiselt kahele tahule : põhitaristule ning arukatele investeeringutele taristusse ja teenustesse , mis põhinevad tehnoloogilistel edusammudel .
Olen nõus ka üleskutsega pöörata tähelepanu strateegilise planeerimise põhimõtetele ning vajadusega Euroopa Regionaalarengu Fondi ja Euroopa Sotsiaalfondi paindlikuma ristfinantseerimise järele .
<sp>
Euroopa linnade mitmekesisuse toetamiseks tuleb eelkõige kasutada paindlikke ühtekuuluvuspoliitika rakendamise mehhanisme ning kooskõlastada ja kohandada linnaarenguprojekte vastavalt iga konkreetse linna arenguvajadustele ja strateegilistele suunistele .
Räägitakse arukast linnaarengust ning vajadusest , et linnad täiustaksid ja ajakohastaksid oma taristut ja pakutavaid teenuseid .
Et see ei jääks vaid tühipaljaks mõtteks , peame minu arvates usaldama kohalikke omavalitsusi ja nende linnade valitud esindajaid .
Peame kuulama ära kogukondade soovid , lähtuma igasuguse ehitustegevuse alustamisel nende eelistustest ja uskuma , et linnapead teavad kõige paremini , millised on või peaksid olema nende linnade eelisvaldkonnad .
Just sel põhjusel olen nagu raportöörgi kindlal veendumusel , et ELi pakutavad rahalised vahendid peavad vastama kohalikule nõudlusele ja Euroopa tasandil kohaldatavatele lõimitud strateegilise planeerimise põhimõtetele .
Seetõttu peab Euroopa linnade arengukava aitama vähendada erinevusi strateegilistes valdkondades , mis on vajalikud kõikide tänapäeva Euroopa linnade jaoks , nimelt taristu , teadusuuringute ja uuenduste , transpordi , keskkonna , hariduse , tervishoiu ja kultuuri valdkonnas .
Seda seepärast , et tervikliku käsitlusviisi rakendamine ühtekuuluvuspoliitikas on ainus võimalus aidata tänapäeva linnadel areneda loomulikult , jätkusuutlikult ja keskkonna suhtes vastutustundlikult .
<chp>
<sp>
Ülemaailmne majandus- ja finantskriis halvendas järsult 2007. aastani valitsenud soodsaid majandus- ja finantstingimusi ning rõhutas taas kord asjaolu , et headel aegadel kogunenud ettenägematuid tulusid ei kasutatud nõuetekohaselt ega loodud võimalust tõhusate toimimisviiside jaoks halbadel aegadel .
Eelarveandmete kättesaadavus on oluline ELi eelarvejärelevalve nõuetekohase toimimise jaoks .
Õigeaegsed ja usaldusväärsed eelarveandmed on vajalikud nõuetekohase ja hästi ajastatud järelevalve jaoks , võimaldades ebasoodsas eelarveolukorras kiirelt meetmeid rakendada .
Läbipaistvus on oluline element eelarveandmete kvaliteedi tagamisel ning peab hõlmama selliste andmete korrapärast kättesaadavust .
<sp>
kirjalikult . - ( EL ) Uue Demokraatia parteid esindavad Euroopa Parlamendi liikmed hääletasid täna uue majanduse juhtimise paketi kuue ettepaneku poolt .
Euroopa Parlamendi ettepanekud sillutavad teed majanduse stabiilsusele , võimaldades samas arendada uuenduslike meetmete mehhanisme , näiteks Euroopa eurovõlakirju ja Euroopa projektivõlakirju .
<sp>
kirjalikult . - ( LT ) Mul on hea meel selle dokumendi üle , sest majanduse juhtimise paketi eesmärk on reageerida vajadusele majanduspoliitika parema kooskõlastamise ja rangema järelevalve järele majandus- ja rahaliidus .
Lisaks tehakse ettepanek liikmesriikide eelarveraamistike nõuete kohta , et julgustada eelarvealast vastutust miinimumnõuete kehtestamise abil riiklikele eelarveraamistikele ja tagades , et need on kooskõlas asutamislepingu kohustustega .
Toetamaks muutusi stabiilsuse ja kasvu pakti ennetavates ja korrigeerivate sätetes , tegi komisjon ettepaneku tugevdada jõustamismehhanisme euroala liikmesriikide puhul .
Üldiselt kiidan heaks ettepanekud , mille eesmärk on tagada riiklike eelarveraamistike tõhustamine ja julgustada liikmesriike tegema edaspidi paremaid eelarvealaseid otsuseid .
Eelkõige on vajalikud ettepanekud eelarveandmete statistilise aruandluse tõhustamise kohta , et vältida mõne liikmesriigi hiljutise kogemuse kordumist .
Samuti aitavad suuremat eelarvestabiilsust tagada ettepanekud sõltumatute eelarveasutuste loomise , riiklike eelarve-eeskirjade ja kohustuslike mitmeaastaste eelarvekavade koostamise kohta .
<sp>
kirjalikult . - Hääletasin selle raporti vastu , sest ei poolda halvavate säästumeetmete programmi , mida Euroopa Liidu paremtsentristid tagant kihutavad .
See majanduse juhtimise reformipakett lämmatab ELi majanduskasvu ajal , kui vajame investeeringuid majanduskasvu , teadus- ja arendustegevusse ning töökohtade loomisse , et kindlustada Euroopa majanduse tulevik .
See rahandusreformi pakett tabab Euroopa kõige vaesemaid elanikke , jättes samas puutumata kriisi põhjuse ehk finantssektori .
Mul on hea meel majandus- ja eelarvepoliitika parema kooskõlastamise üle Euroopas , kuid olen tugevalt vastu lühiajalisele vaatele , millega seda ellu viiakse .
Pikaajalised investeeringud rohelisse majandusse , teadusuuringutesse ja taristutesse on äärmiselt olulised majandusstabiilsuse , töökohtade loomise ja majanduskasvu jaoks ning ma ei saa toetada seda reformide paketti , mis seab eesmärgiks halvava kokkuhoiu kõikjal Euroopas .
<sp>
kirjalikult . - ( IT ) Komisjon teeb ettepaneku tugevdada liikmesriikide stabiilsuse ja kasvu pakti nõuete järgimist ning süvendada eelarvepoliitika kooskõlastamist , kehtestada miinimumnõuded eelarveraamistikele ning täpsustada mehhanismid praeguste eeskirjade jõustamiseks .
Üldiselt kiidame heaks ettepanekud , mille eesmärk on tagada riiklike eelarveraamistike tõhustamine ja julgustada liikmesriike tegema edaspidi paremaid eelarve-alaseid otsuseid .
Sama moodi toetame sõltumatute eelarveasutuste loomist , riiklike eelarve-eeskirjade ja kohustuslike mitmeaastaste eelarvekavade koostamist , et tagada suuremat majanduslikku ja rahalist stabiilsust .
Oleme veendunud , et riiklike eelarveraamistike nõuded ei peaks ainult tagama , et liikmesriikide eelarve planeerimine põhineks realistlikel prognoosidel , vaid ka seda , et asjakohast tähelepanu pöörataks sotsiaalkaitsesüsteemide , sh pensioni- ja tervishoiusüsteemide jätkusuutlikkusele .
Lõpuks oleme veendunud , et riiklike eelarveraamistike nõuded tuleks lisaks välja töötada viisil , mis julgustaks liikmesriike ning jätaks neile manööverdamisruumi arengule suunatud avaliku sektori investeeringuteks , nagu haridus ja koolitus , mis aitavad kaasa ELi majanduskasvu ja tööhõivega seotud eesmärkide saavutamisele .
